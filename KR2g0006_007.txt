# -*- mode: mandoku-view; -*-
#+TITLE: 孔氏祖庭廣記
#+DATE: 2015-09-11 23:44:23.947165
#+PROPERTY: ID KR2g0006
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB06n0599-007孔氏祖庭廣記-卷七.
<pb:KR2g0006_SBCK_007-1a>¶
孔氏祖庭廣記卷第七¶
　　　　　澤及子孫¶
後漢光武建武三十二年正月幸魯遣宗室諸劉及¶
　孔氏瑕斤丁民上夀受賜皆詣孔氏宅賜酒&KR0079;其¶
　宿奉髙命襃成侯助祭列在東后¶
明帝永平十五年賜褒成侯損并孔氏男女錢帛¶
章帝元和二年賜襃成侯及諸孔氏男女帛¶
孝安帝延光三年幸闕里自魯相令丞尉及孔氏親¶
　屬婦女悉㑹襃成侯以下賜帛各有差¶
桓帝永壽二年復顔氏　聖舅并官氏　聖妃繇發¶
(詳見/碑文)¶
<pb:KR2g0006_SBCK_007-1b>¶
魏文帝黃&KR0004;二年魯郡　孔子廟外廣爲室宇以居¶
　學者¶
後魏文帝太和十九年四月幸魯詔拜孔氏四人顔¶
　氏二人爲官選諸孔宗子一人封崇　聖侯邑一¶
　百户以奉祀¶
南齊丗祖永明七年詔奉　聖之爵以時繼紹¶
梁敬帝太平二年詔搜舉魯國之族以爲奉　聖後¶
後周宣帝大𧰼二年立後承襲¶
唐太宗貞觀十一年命襃　聖侯祭　先聖皆服玄¶
　冕朝㑹位同三品¶
髙宗乾封元年詔孔氏子孫並免賦役闔門勿事¶
<pb:KR2g0006_SBCK_007-2a>¶
中宗神龍元年命孔氏子孫丗襲褒　聖侯¶
玄宗開元十三年幸　孔子宅詔每代長子一人承¶
　襲兼賜一子官二十七年命文宣公任兗州長史¶
　代代勿絶¶
肅宗上元間詔凡大祀其襃　聖侯在朝位於文官¶
　二品之下¶
憲宗元和十五年詔　文宣王家與一子官¶
武宗㑹昌五年有事于南郊　文宣王後與一子出¶
身¶
宣宗大中元年有事于南郊　文宣王後與一子官¶
　復封百縑𠑽春秋享奠¶
<pb:KR2g0006_SBCK_007-2b>¶
僖宗乾符二年有事于南郊　文宣王後與一子官¶
宋　太宗太平興國二年十月詔免兗州曲阜縣文¶
　宣公家租稅先是歷代以　聖人之後不預庸調¶
　顯德中遣使均田遂抑爲編戸至是孔氏訴于州¶
　以聞帝特命免之¶
真宗大中祥符元年十一月賜孔氏銀二百兩帛三¶
　百匹俵散諸房田一百頃又詔近屬授官及賜出¶
　身者六人¶
二年春賜文宣公家祭冕服¶
仁宗即位之初謂輔臣曰　孔子廟自祖先以來皆¶
　以子孫丗知縣事奉祠祭今乃不然非所以崇儒¶
<pb:KR2g0006_SBCK_007-3a>¶
　術尊　先聖之意其詔自今仙源縣復選孔氏子¶
　弟爲之¶
皇祐三年七月八日詔兗州仙源縣國朝以來丗以¶
　孔子子孫知縣事使奉承廟祀近歳廢而不行非¶
所以尊　先聖也自今宜復于孔氏子弟中選𠑽¶
哲宗元祐元年十月勑白身合襲封人與除承奉郎¶
專以王奉　先聖祠事爲職添支供給隨本資次¶
　每三年理爲一任用夲路及夲州按察官薦舉依¶
　吏部格關陞資任如朝廷非次擢用許依舊帶公¶
爵出令以次合襲封人權主祀事每遇親祠大禮¶
冬正朝㑹許衍　聖公赴闕陪位又命别差兵士¶
<pb:KR2g0006_SBCK_007-3b>¶
每一畨一十人𠑽衍　聖公白直刪定家祭冕服¶
制度頒降又添賜田一百大頃其所入除給祭祀¶
外修立則均贍族人仍委本縣官一貟與衍　聖¶
公同簽書管句又賜經史等書一&KR0101;建學舎廟之¶
東南隅置教授官一貟令敎諭本家子弟内舉人¶
依夲州學生例優與供給¶
八年三月十六日勑將舊賜田一百頃均給族人外¶
有新賜田一百頃除朝廷巳有旨揮撥二十頃𠑽¶
廟學供贍生貟外有八十頃内撥二十頃𠑽歳時¶
祭祀支用十頃置買　殿庭簾幕什物外五十頃¶
歳收穀粟等貯縣倉依時出粜置暦收管錢物遇¶
<pb:KR2g0006_SBCK_007-4a>¶
　修&KR0024;廟字支用夲州逐季郡官與奉　聖公㸃檢¶
崇寧三年十一月六日勑　文宣王之後常聽一人¶
　注兗州仙源縣官崇寜三年十一月十四日旨至¶
　聖文宣王之後特與親屬一名判司&KR0049;縣令孔&KR0002;¶
　虚(是時爲/襲封)具名聞奏今後事故即最長承襲㝷保明¶
　四十六代孫宗哲係夲家白身最長遂除興仁府¶
　乗氏縣主簿誥曰進士孔宗哲朕欽崇　先聖廣¶
　其丗恩爰俾&KR0002;虚以名來上錫汝一命徃其欽承¶
政和間賜家祭冕服三獻官各一副單夾全¶
金¶
熈宗　皇綂二年四月一日勑免孔子子孫賦役¶
<pb:KR2g0006_SBCK_007-4b>¶
初尚書省　奏權襲封孔端立言　孔子子孫漢¶
唐以來並免賦役身丁等事(典其餘免丁之家不/同謂自古免𠑽軍役)臣等¶
叅詳　孔子之後舉天下止有一家他人難以攀¶
例有無依前代體例施行從之故有是命¶
五年准行臺尚書户部符兗州申　孔子廟宅　賜¶
　田二百大頃自宋時不曽輸納稅役至廢齊阜昌¶
　五年斷勒拘摧二稅并役錢¶
故金天眷元年孔若鑑等陳狀乞將夲廟賜田蠲¶
免稅役後來孔端立等陳狀又該宋承唐後亦免¶
本家賦役尚書省奏奉¶
勑旨依前代體例施行夲部㸔詳　孔子廟宅¶
<pb:KR2g0006_SBCK_007-5a>¶
賜田合依前代體例施行¶
章宗明昌元年三月¶
勑旨　夫子廟以係省錢修蓋仍設教授一貟於¶
　四舉五舉終場進士出身人内選博通經史衆所¶
推服者𠑽生貟許孔宅子孫不限人數年十三已¶
上願習業者皆聽就學已習詞賦經義准備應試¶
人依州府養士例每人每月支官錢二貫米三升¶
　小生减半支給如兗州管下進士欲從學者聽曽¶
得府薦者試&KR0024;終場舉人免試入學仍限二十人¶
爲額庶孔宅生貟等有講授養育成就人材委是¶
有益於治并給　賜&KR0101;書各一部合用人力於兗¶
<pb:KR2g0006_SBCK_007-5b>¶
州射粮軍内選差常令數足不&KR0933;差打减所須什¶
物並依太學例官爲應副仍令夲縣官以時㸃檢¶
&KR0002;有闕少損壞畫時申移夲州添修委本州進士¶
出身官提椌學校事據所屬應副生貟請給人力¶
所須等物委提刑官㸃檢有無奉行滅裂¶
孔氏祖庭廣記卷第七¶
