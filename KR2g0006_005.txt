# -*- mode: mandoku-view; -*-
#+TITLE: 孔氏祖庭廣記
#+DATE: 2015-09-11 23:44:23.861790
#+PROPERTY: ID KR2g0006
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB06n0599-005孔氏祖庭廣記-卷五.
<pb:KR2g0006_SBCK_005-1a>¶
孔氏祖庭廣記卷第五¶
　　　　　歷代崇重¶
前漢元帝初元中下詔太師褒成君霸以所食邑八¶
　百户祀　先聖¶
後漢光武建武五年破董憲還幸魯使大司空祀¶
　先聖¶
桓帝元嘉三年二月司徒吴雄等奏請孔子廟置¶
　百户卒史一人掌領禮器春秋饗禮出王家錢給¶
　大酒直河南尹給牛羊豕各一大司農給米太常¶
　丞&KR0101;祠詔可其請¶
魏志齊王傳正始二年帝初通論語五年講禮記通¶
<pb:KR2g0006_SBCK_005-1b>¶
各使太常以太牢祀　先聖於辟雍以顔子配¶
西晉武帝泰始三年詔太學及魯國四時備三牲以¶
　祀　先聖¶
東晉明帝太寧三年詔給奉　聖侯孔嶷四時祀¶
　孔子如泰始故事¶
南齊明帝永泰元年詔增　仲尼祭秩¶
後魏顯祖皇興二年以青徐旣平遣中書令兼太常¶
髙元以太牢祀　先聖¶
後魏時有懐州廟學碑碑額刻太上皇廵狩𥙊¶
宣聖文碑中述¶
宣聖廻車事迹云是孔安國立祠其處按廻車事¶
<pb:KR2g0006_SBCK_005-2a>¶
　傳記不載獨此碑見之碑中記魏賜田於此州以¶
　養孔氏子孫比曲阜林廟又載孔氏子孫名字¶
　碑石頑礦歳久頗缺落宣政閒一刺史移此文扵石¶
　今在州西北二十里夫子陂廟基上陂即賜田處¶
　也意謂太上皇廵狩郡國時必以河内如曲阜有孔¶
　氏子孫有賜田故祭其廟歟不然何此文不見¶
於他郡而獨此州刻之也姑記其略¶
北齊文宣帝天保元年六月令魯郡以時修葺¶
先聖廟宇又遣使致祭¶
唐太宗貞觀十一年七月二十四日修¶
　宣尼廟於¶
<pb:KR2g0006_SBCK_005-2b>¶
兗州給戸二十𠑽享祀焉¶
髙宗乾封元年十二月上遣司稼正卿扶餘隆以太¶
牢之奠致祭於　先聖¶
中宗神龍元年以鄒魯百戸爲隆道公采邑以奉歳¶
　祀又以三十四丗孫崇基取鄒魯之邑百户收其¶
　租税用爲享薦¶
玄宗開元七年皇太子齒胄子學謁　先聖詔右散¶
　&KR0016;常侍禇無量講孝經禮記文王丗子篇¶
十三年封禪回幸　孔子宅遣使以太牢祭其墓令¶
　天下州縣立廟因廣大本廟¶
二十六年詔諸道郷貢舉人見訖就國子監謁¶
<pb:KR2g0006_SBCK_005-3a>¶
先聖先師遂爲常禮¶
二十七年封　文宣王遣三公持節𠕋命令撰儀注¶
　縁昔周公南面夫子西面今位旣有殊坐豈宜仍¶
舊&KR0024;其墜典永作常式自今已後夫子南面而坐¶
　内出王者衮冕以衣之二京之祭牲太牢樂宫縣¶
舞八佾州縣之祭牲少牢而無樂¶
二十八年詔春秋二仲上丁以三公攝事辭稱皇帝¶
謹遣¶
肅宗上元元年以歳旱罷中祀小祀而　文宣王然¶
爲中祀至仲秋猶祀之於太學¶
代宗永泰二年八月修國子學祠堂成釋奠命宰相¶
<pb:KR2g0006_SBCK_005-3b>¶
及常叅官六軍將軍就觀焉¶
德宗正元二年二月釋奠自宰臣以下畢集於國學¶
正元間毎年春秋釋奠祝版御署訖北面而揖¶
宣宗大中元年有事于南郊　文宣王後與一子官¶
復封百縑𠑽春秋享奠¶
遼太祖神𠕋三年戊寅五月建孔子廟佛寺道¶
觀四年八月　帝謁　孔子廟命皇后太子分¶
謁寺觀¶
　宋太祖建隆元年正月幸國子監二月又幸詔加¶
　修飾祠宇乃塑繪　先聖先師先儒之像親撰¶
先聖賛有司請改樂章竇儼上十二樂曲祭¶
<pb:KR2g0006_SBCK_005-4a>¶
　文宣王用永安之曲¶
景德四年四月甲戌戸部貟外郎直集賢院判太常¶
禮院李維言天下祭社稷釋奠長吏多不親行事¶
　及闕三獻之禮甚非爲民祈福尊師設教之意也¶
望令禮官申明舊典詔付有司且言按五禮精義¶
　州縣春秋二仲月上丁釋奠並刺史縣令爲初獻¶
　上佐縣丞爲亞獻州博士縣簿尉爲終獻若有故¶
　以次官通攝又云祭社稷與釋奠同牲用少牢致¶
　齋三日今請悉如故事詔從之¶
眞宗大中祥符元年五月勑毎日破乳香一分付¶
　夲廟於　先聖殿上焚燒¶
<pb:KR2g0006_SBCK_005-4b>¶
是年十一月一日幸曲阜備禮躬謁又幸　叔梁大¶
夫堂又加謚　先聖爲玄聖文宣王祝文特進名¶
并詔修飾祠廟其廟内制度未合典禮因兹改正¶
　又詔廟内常用祭器或壞可盡易之仍&KR0980;官以太¶
　牢致祭其文曰維大中祥符元年歳次戊申十一¶
　月戊午朔四日辛酉崇文廣武聖明仁孝皇帝(御/名)¶
謹遣推誠保德功臣光禄大夫吏部尚書上柱國¶
清河郡開國公食邑五千戸食實封一千八百尸¶
　張齊賢致祭于　玄聖文宣王朕以有事岱宗畢¶
　告成之盛禮緬懷闕里欽設教之素風躬奠謁於¶
　嚴祠特褒崇于懿號仍令舊相載達精誠昭薦吉¶
<pb:KR2g0006_SBCK_005-5a>¶
　蠲用遵典禮以兗國公顔子等配尚饗¶
三年二月詔開封府諸縣祭　玄聖文宣王廟禮料¶
並從官給¶
是年六月丙辰頒諸州釋奠儀注并祭器圖¶
大觀六年五月差四十七代孫宣教郎若谷押賜堂¶
　上正聲大樂一副禮器一副其名數則罍一洗一¶
　勺全帨巾二篚全壷尊二龍勺幂各全血盤一象¶
尊犧尊簠并蓋簋并蓋登瓦并蓋箱篚(並/竹)各二鉶¶
鼎三并蓋柶三籩十幂全豆十蓋全胙案八爵三¶
坫全此禮器也柷一椎全敔一籈全編鍾編磬各¶
　一架栒簴崇牙流酥等各全搏拊鼓箎塤笛簫巢¶
<pb:KR2g0006_SBCK_005-5b>¶
笙和笙一絃琴三絃琴五絃琴七絃琴九絃琴瑟¶
各二此大樂也是時及祭告之日甘露降于殿庭¶
簷牙欄楯松檜花木遍滿上下凝結如珠精瑩射¶
　日累日不晞即具祥異申奏¶
政和間賜祭服四時遇仲月&KR0123;日祭　先聖則衍¶
　聖公前期排辦祭料名物視州縣釋奠之數祭之¶
前一日族中長㓜應預祭者各致齋其日五更請¶
　從上尊長二人與衍　聖公爲三獻各服其服行¶
禮別請近上族人分奠十哲七十二賢二十六先¶
儒文中子凡執事作樂之人皆陪位禮畢焚幣三¶
獻官易常服遟明家長以下皆詣　齊國公　魯¶
<pb:KR2g0006_SBCK_005-6a>¶
國夫人　鄆國夫人　泗水侯　沂水侯殿各具¶
&KR0188;果常羞酌獻三奠訖徹樂¶
天下節鎮州縣學皆賜堂上樂一副正聲樂曲丁¶
　二章春秋上丁釋奠於　先聖則學生登歌作樂¶
金¶
丗宗大定十四年正月六日禮官議國子監春¶
秋仲月上丁日釋奠於　文宣王依唐開元禮合¶
用祭器　文宣王兗國公鄒國公每位籩豆各十¶
犧尊一象尊簠簋各二俎二祝板各一皆設案七¶
十二賢二十一先儒毎位各籩一豆一爵一兩廡¶
各設象尊二揔用籩豆各一百二十三簠簋各六¶
<pb:KR2g0006_SBCK_005-6b>¶
俎六犧尊三象尊七爵九十四尊皆有坫罍二洗¶
　二篚勺各二幂六正位并從祀籍尊罍俎豆等席¶
　三十領(尊席用葦俎/豆席用莞)每祭用羊三豕三酒二十瓶¶
及用登歌雅樂曲迎　神三奏(送/神同)沽洗宫初獻¶
&KR0981;洗沽洗宫初獻&KR0155;殿(降殿同其曲/與盥洗同)南吕宫奠幣¶
沽洗宫正配位酌獻與亞終獻通用沽洗宫樂工¶
三十九人並於大樂署借用獻官祭酒司業博士¶
𠑽時或以禮部太常寺國子&KR0101;官攝¶
大定二十三年二月國學成祀　先聖於國子&KR0101;之¶
廟以尚書右丞張汝弼攝太尉行事稱¶
上謹遣直學士吕忠翰攝祭酒𠑽亞獻官待　制¶
<pb:KR2g0006_SBCK_005-7a>¶
任倜攝司業𠑽終獻官¶
章宗明昌二年五月二十一日有司言典禮所載州¶
　郡通祀　宣聖廟今隨州府雖亦循例於春¶
秋仲月釋奠然别無官破錢物其所用牲幣酒酺¶
等徃徃滅裂乞除刺郡巳上無　宣聖廟處自來¶
已許剏行起蓋其春秋釋奠無贍學公用錢處並¶
官爲應副¶
是年六月以國學釋奠祭器名數頒下曲阜廟從兗¶
州節度副使髙鎮之請也¶
三年四月尚書省　奏定國學釋奠依典故三獻官¶
　以祭酒司業博士𠑽祝辭稱　上謹遣(配位祝/文稱尊)¶
<pb:KR2g0006_SBCK_005-7b>¶
(號皇/帝遣)登歌用太常樂工其獻官并執事預享者並¶
法服陪位學官公服學生儒服¶
五年六月初四日禮官議曲阜縣　夫子廟修蓋巳¶
　畢自來祭享行三獻之禮其獻官衍　聖公止用¶
　公服親族二人各止儒服乃别無音樂即目國學¶
　釋奠依古禮用法服及登歌雅樂　宋政和閒曽¶
　賜本廟三獻官祭服及登歌之樂令族人及學生¶
　閱習　方今尊崇　聖道度越前昔其襲封衍¶
　聖公特授中議大夫爵視四品更新廟貌所費鉅¶
　萬而三獻止用常服及無雅樂恐未相稱縁係¶
　朝廷尊師重道　特恩異禮合取　勑裁下議有¶
<pb:KR2g0006_SBCK_005-8a>¶
　司¶
六年四月八日　勑有司賜衍　聖公以下三獻法¶
　服亞終獻以本族最長人𠑽仍給登歌樂一部歌¶
　二籥一箎一笛一塤一巢笙二和笙二簫一編鍾¶
　一編磬一一絃琴一三絃琴一五絃琴一七絃琴¶
　一九絃琴一瑟一柷一敔一&KR0366;拊一麾幡一迎¶
神沽洗宫來寧之曲其詞云有功者祀德厚流光¶
猗歟將聖三綱五常百代之師久而愈芳靈宫對¶
越神其鑒饗盥洗沽洗宫淨寧之曲楚楚祀儀昕¶
徴奠綴爰清其持𣂏玄抆帨非持之清精誠是涗¶
神之來思式欽嘉齊降&KR0155;南吕宫肅寧之曲衣冠¶
<pb:KR2g0006_SBCK_005-8b>¶
　襲封玄王之宗春秋陳祀玄王之宫清洙或涸東¶
　山或童此封此祀承承無窮奠幣沽洗宫溥寧之¶
　曲仰惟聖猷宏賜尊顯宿燎設懸展誠致奠旅幣¶
　申申於粲洗腆崇報孔明不墜敬典酌獻　先聖¶
　沽洗宫德寧之曲巍巍堂堂道德孰儷屈於一時¶
　信(平/聲)於萬丗王號尊崇公封相繼㳙辰之良㓗嚴¶
　以祭酌獻兗國公宫調同前好學潜心簞瓢樂内¶
　具體而微人進我退洙泗之郷神之所在其從聖¶
　師廟食作配酌獻鄒國公宫調同前醇乎其醇&KR0278;¶
　入聖域祖述唐虞力排楊墨思濟斯民果行其德¶
　祀爲上公兹宜配食亞終獻酌獻宫調同前法施¶
<pb:KR2g0006_SBCK_005-9a>¶
於人修經式誨如明開盲如聲破聵捿遟衰周光¶
華昭代儼然南面門人列配送　神沽洗宫歸寧¶
　之曲籩豆威儀孔將孔惠三獻備成四方所視神¶
保是饗永光闕里神之聿歸貽厥孫子仍遣太常¶
樂工教孔氏子弟各執其藝以備祭祀¶
是年八月二十七日命兗州節度使孫即康行一獻¶
之禮䇿祝告成其文曰　國家禮重儒術道尊¶
聖師闕里廟貌于以新之雅樂具舉法服彰施庶¶
幾鑒格永集繁禧初有司　奏定二十三年修¶
國子監　宣聖廟畢命右丞張汝弼祭奠今乞差¶
本處長官致祭依釋奠禮其祝板告以修崇廟宇¶
<pb:KR2g0006_SBCK_005-9b>¶
　頒降法服雅樂之意從之至是行禮¶
是年有司奏定衍　聖公初獻法服依四品用六¶
梁冠亞獻終獻七品用三梁冠豋歌用二十五人¶
將太常寺附餘鍾磬笙竽等修整降下令本廟親¶
族子弟及學生等閱習¶
明昌閒朝廷刋定　釋奠　先聖禮𠕋頒降州郡¶
元光初　京師　先聖廟成復粧飾　先聖十哲塑¶
像其賢像欲圖之於壁慮久而易壞　朝廷特¶
命以素縑繪之而各成以軸遇祭懸展¶
正大二年詔改開封府學爲太學増置儒生¶
奏定釋奠先聖三獻以祭酒司業博士𠑽祝辭¶
<pb:KR2g0006_SBCK_005-10a>¶
　稱　上　謹遣登歌用太常寺樂工獻官及監祭¶
監禮並法服執事陪位官公服學生儒服次年行¶
禮始復舊制(禮樂/器備)¶
大蒙古朝¶
皇帝聖旨節文據襲封孔元措¶
　奏告燕京南京等處尚有太常禮樂官及工人¶
　等乞行拘刷事准奏&KR0002;有前項人等并家属用鋪¶
　頭口起移赴東平府地分住坐分付孔元措収管¶
　令本路課稅所量給口粮養濟就於本廟閱習¶
　聽&KR0049;¶
　朝廷不測用度并自來有底禮𠕋詞章樂器鍾¶
<pb:KR2g0006_SBCK_005-10b>¶
　磬等物盡行拘刷見數申　奏¶
　一各處&KR0002;有未見人數逐旋拘刷¶
　扎魯火赤也可那演胡都虎斡魯不衆扎魯火赤¶
　那演言語據襲封衍　聖公孔元措來申¶
　宣聖子孫歷代並免賦役見有一十五家歷代¶
　舊有地土六百頃免賦役供給祭祀又看林廟户¶
　舊設百户見有十户不搆洒掃等事如文字到¶
　日仰孔元措依舊襲封衍聖公主奉¶
　先聖祀事仍提領修完¶
　祖廟據孔氏子孫一十五家　亞聖顔子後八家¶
　鄒國公後二家廟户依舊百户計一百二十五戸奉¶
<pb:KR2g0006_SBCK_005-11a>¶
　上絲線顔色稅碩軍役大小差發並行蠲免上項户計¶
　盡行豁除不属州縣所管¶
　諸路曆日銀一半修¶
　宣聖廟益都東平兩路盡數分付襲封孔元措修完¶
　曲阜　夲廟¶
　宣差東平路萬户嚴實課稅所長官張瑜申禀¶
　朝省　丞相領省耶律楚才重道出于特意¶
　古燕義士蕭元素與¶
　朝廷断事官　丞相耶律丑山爲師友獨蕭公親詣¶
　以爲先容具道其所以然儒敎由此復興¶
<pb:KR2g0006_SBCK_005-11b>¶
¶
孔氏祖庭廣記卷第五¶
