# -*- mode: mandoku-view; -*-
#+TITLE: 孔氏祖庭廣記
#+DATE: 2015-09-11 23:44:23.700290
#+PROPERTY: ID KR2g0006
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB06n0599-001孔氏祖庭廣記-卷一.
<pb:KR2g0006_SBCK_001-1a>¶
孔氏祖庭廣記卷第一¶
　　　　　先聖¶
至聖文宣王魯曲阜昌平郷闕里其先宋人也丗本¶
　云宋孔父嘉生木金父木金父生祈父其子奔魯¶
爲孔防叔生伯夏伯夏生叔梁紇長子曰伯皮有¶
疾不任繼嗣遂娶顔氏禱於尼山得孔子魯襄公¶
　二十二年冬十月庚子日孔子生生而首上圬頂¶
故因名丘字仲尼二歳紇卒孔子長九尺六寸腰¶
　大十圍凡四十九表反首洼靣月角日凖手握天¶
　文足履度字或作王字坐如龍蹲立如鳯跱望之¶
　如仆就之如昇耳垂珠庭&KR0027;脊龍形虎掌駢脇參¶
<pb:KR2g0006_SBCK_001-1b>¶
　膺河目海口山臍林背翼臂斗唇注頭隆&KR0569;阜脥¶
　堤眉地足谷竅雷聲澤腹昌顔均頥輔喉駢齒眉¶
　有一十二采目有六十四理其頭似帝唐其顙似¶
　帝舜其項&KR0011;臯陶其肩&KR0011;子産目腰以下不及禹¶
　三寸有大聖之德生於周末計周之年當靈王二¶
　十一年生敬王四十一年薨不當文武之時故曰¶
　周末古史云孔子學極天人道窮祕奥&KR0027;龍銜負¶
　之書七政五緯之事庖羲黃帝之能唐舜周公之¶
　美孟軻曰生民以來未有如孔子者也一人而已¶
　魯大夫孟&KR0117;子病誡其嗣懿子曰孔子聖人之後¶
　吾没汝必師之蓋謂商湯之後也年十九娶宋國¶
<pb:KR2g0006_SBCK_001-2a>¶
　并官氏女生伯魚魯昭公以&KR0031;鯉賜之榮君之賜¶
　因爲名字伯魚其後定公以孔子爲中都宰一年¶
　四方諸侯皆則焉定公九年始爲邑宰十年爲司¶
　空十一年爲大司冦攝行相事十四年誅魯大天¶
　亂政者少正卯於兩觀之下去魯凡十四歳魯哀¶
　公十一年自衞反魯季康子逐公華公賔公林以¶
　幣迎孔子乃歸刪詩書定禮樂成六藝晚而喜易¶
　次&KR0143;繫象說卦文言韋編三絶敎弟子於洙南泗¶
　北門徒三千博徒六萬逹者七十二人焉及哀公¶
　十四年春西狩大野&KR0023;麟曰吾道窮矣乃因史記¶
　而作春秋文加襃貶而修中興之敎麟見而天告¶
<pb:KR2g0006_SBCK_001-2b>¶
　夫子將亡徴也孔子病夢坐奠於兩楹之間子貢¶
　請見曰子方負杖逍遥於門曰賜汝來何晚也孔¶
　子因嘆曰太山頽乎梁木壞乎哲人萎乎因以涕¶
　下謂子貢曰天下無道乆矣莫能宗予後七日薨¶
　年七十三以魯哀公十六年夏四月已丑葬於魯¶
　城北泗水爲之&KR0077;流哀公十七年立廟於舊宅守¶
　陵廟百戸弟子皆服三年心喪畢相訣而去則哭¶
　各盡哀或復留唯子貢廬於冢者六年然後去弟¶
　子於廟藏孔子衣冠琴瑟車書弟子及魯人徃從¶
　冢而家者百有餘室因命曰孔里魯丗丗相傳歳¶
　時奉祠於冢子孫嗣襲不絶¶
<pb:KR2g0006_SBCK_001-3a>¶
　　　　　追崇聖號¶
魯哀公命　先聖曰尼父其誄云昊天不弔不憖遺¶
　一老俾屏予一人以在位煢煢余在疚嗚呼哀哉¶
　尼父無自律¶
後漢平帝元始元年六月追謚　先聖爲襃成宣尼¶
　公¶
和帝永光四年封爲襃尊侯¶
後魏髙祖孝文皇帝太和十六年二月丁未改謚¶
　文聖尼父告謚孔廟¶
後周宣皇帝大象二年三月丁亥詔進封爲鄒國公¶
唐太宗貞觀二年&KR0155;　夫子爲先聖¶
<pb:KR2g0006_SBCK_001-3b>¶
十一年詔尊爲宣父¶
高宗乾封元年正月三十日追贈爲太師¶
則天天授元年十月二十九日封隆道公¶
玄宗開元二十七年八月二十三日詔追謚爲　文¶
宣王¶
宋真宗大中祥符元年十一月戊午朔詔加謚曰¶
玄聖　文宣王(春秋演孔圖曰孔子夢感黒帝而/生故曰玄聖莊子曰怙淡玄聖素)¶
(王之道遂取/次爲稱)¶
五年十二月壬申詔改玄聖文宣王爲　至聖文宣¶
王¶
<pb:KR2g0006_SBCK_001-4a>¶
　　　　　丗次¶
二代鯉字伯魚學通儒術魯哀公以幣召之稱疾不¶
行年五十卒葬宣聖墓東　宋崇寜元年追封¶
爲泗水侯其制曰孔氏之道萬丗所尊鯉實嗣之¶
親聞詩禮魯堂從祀厥有舊祠䟽以爵封以示襃¶
顯¶
三代伋字子思博綜古今有亞聖之才魯穆公師之¶
兼孟軻之徒數百人穆公謂伋曰千乗之國欲以¶
爲友何如伋曰古之人有道者事之豈曰友乎孟¶
　軻聞之歎曰求之爲友尚不可况召之乎穆公又¶
以鼎&KR0079;遺伋伋不悅曰今君以犬馬畜伋也　欲¶
<pb:KR2g0006_SBCK_001-4b>¶
　以伋爲國相時臣皆丗襲&KR0075;寵&KR0589;相傾難不¶
　訓乃嘆曰若作國相不得行吾大道則乃爲相之¶
　恥故不受謂穆公曰臣聞君子猶鳥也疑之則舉¶
　矣自此乃適衞值懸子問禮焉又魯人曽申問何¶
　不仕伋曰道若吾願也今天下諸侯其孰能哉而¶
　有屈己以富貴者恐不如亢志而貧賤於是在衞¶
　衣緼&KR0129;無表二旬九食陳子方遺以狐白裘恐其¶
　不受即言曰吾與人物如棄之耳伋辭曰吾聞棄¶
　物於溝壑不肖者受之今雖貧不忍以身爲溝壑¶
　魯雖師之不能委以國事甞著書曰中庸表記年¶
　六十七葬祖墓東南生白　宋崇寜元年追封爲¶
<pb:KR2g0006_SBCK_001-5a>¶
沂水侯其制曰聖人之後孟氏之師作爲中庸蔑¶
丗尊仰眷惟魯郡實有舊祠追加爵封以示襃典¶
元豐五年傳母兄&KR0002;&KR0155;&KR0101;修祖廟因嘆曰祖伯魚¶
子思恢闡聖道皆有功於丗而未有廟像誠吾家¶
　之闕典乃輟巳俸立祠堂塑二祖像¶
四代白字上通習羣書又善兵法方值戰國諸侯以¶
兵相尚齊威王召白爲國相生求¶
五代求字子家通習儒道有遁丗之志楚召不仕葬¶
　祖墓東北生箕¶
六代箕字子京爲魏相生穿¶
七代穿字子髙又曰子順博學清虚沉静有遁丗之¶
<pb:KR2g0006_SBCK_001-5b>¶
志楚魏偕召之不仕著儒家之語十二篇名曰蘭¶
言年五十一葬祖墓南生謙¶
八代謙又名斌字子慎仕魏爲安僖王相秦莊公召¶
　不行魏以孔子後嗣封魯文信君年五十七子鮒¶
九代鮒字子魚好習經史該通六藝秦始皇并天下¶
　分爲三十六郡召爲魯國文通君拜爲少傅三十¶
四年丞相李斯始議焚書是時鮒知秦將滅藏其¶
　家語論語尚書孝經等安於祖堂舊壁中自隱於¶
嵩山後爲楚王太傅卒於陳下三子長子(諱字舊)¶
(書不載)中子貞㓜子彦事髙祖爲將有功封蓼侯¶
子成嗣¶
<pb:KR2g0006_SBCK_001-6a>¶
十代貞字子忠該習古今有髙尚之志徴爲博士封¶
襃成侯年五十七生武¶
十一代武爲武帝愽士至臨淮太守早卒生延年及¶
安國¶
十二代延年愽覽羣書無所不備武帝時爲愽士轉¶
少傳遷大將軍年七十一葬祖墓北生霸¶
十三代霸字次孺㓜有竒才漢昭帝時爲博士宣帝¶
　時以太中大夫授皇太子司經遷詹事爲髙密相¶
　是時諸王相在郡守之上元帝即位拜太師賜爵¶
　關内侯食實封八百户號襃成君給事中加賜黄¶
　金二百斤宅一區徙居長安覇爲人謙退甞稱禄¶
<pb:KR2g0006_SBCK_001-6b>¶
　位太過何德以堪之上欲致之相位覇讓至三四¶
　上知其誠廼止以是敬之賞賜甚厚年七十二終¶
於弟上素服親臨弔者再至賜東園祕器錢帛䇿¶
贈以列侯禮謚曰烈君霸四子長子福次子捷捷¶
弟喜皆列諸曹校尉少子光¶
十四代福襲封關内侯年六十二葬祖墓北生房¶
十五代房封關内侯生均¶
十六代均字長平敦篤好學恬淡有大才爲尚書郎¶
言辭清辯奏對成章平帝元始元年封魯國襃成¶
君食邑二千户王莽&KR0434;位拜爲太尉三辭疾乃得¶
還年八十一生志均弟奮字君魚武都太守¶
<pb:KR2g0006_SBCK_001-7a>¶
十七代志後漢光武拜大司馬建武十四年封襃成¶
侯食邑二千户謚爲元成侯生損¶
十八代損後漢明帝永平十五年封爲襃成侯章帝¶
　元和二年二月東廵守襃成侯助祭焉後永元四¶
年徙封損褒亭侯生耀¶
十九代耀襲封褒亭侯食邑一千户生完¶
二十代完襲封褒亭侯食邑一千户早亡無嗣取母¶
弟之子羡繼丗¶
二十一代羡魏黃&KR0004;元年拜奉議郎又封崇　聖侯¶
食邑一千户奉祀葬祖墓南生震¶
二十二代震晉武帝太始三年改封奉　聖侯拜太¶
<pb:KR2g0006_SBCK_001-7b>¶
常卿黃門侍郎食邑二千户年七十五生嶷¶
二十三代嶷晉襲封奉　聖侯食邑二千户生撫¶
二十四代撫晉舉孝廉辟太尉&KR0122;襲封奉　聖侯爲¶
豫章太守食實封一千户生懿¶
二十五代懿東晉襲封奉　聖侯又從事中郎食邑¶
　一千户年六十一葬祖墓西生鮮¶
二十六代鮮恢廓有大度好學善誘誨宋文帝元嘉¶
十九年襲封奉聖侯又改封崇　聖侯生乗¶
二十七代乗愽學有才藝後魏舉孝廉文帝延興三¶
　年封崇　聖大夫食邑五百户生靈珍¶
二十八代靈珍後魏授秘書郎孝文帝太和十九年¶
<pb:KR2g0006_SBCK_001-8a>¶
増封崇　聖侯食邑一千户生文泰¶
二十九代文泰襲封崇　聖侯食邑一千户年五十¶
　八葬祖墓南生渠¶
三十代渠襲封崇　聖侯北齊文宣帝天保元年六¶
月改封㳟　聖侯後周宣帝大象二年改封鄒國¶
公食邑一千户生長孫¶
三十一代長孫襲封鄒國公食邑一千户年六十四¶
葬祖墓西北生嗣哲¶
三十二代嗣哲隋應制登科授涇州司兵叅軍遷太¶
子通事舎人大業四年改封紹　聖侯食邑一千¶
户十二年授吴郡主簿帝崩楊州由是歸魯年七¶
<pb:KR2g0006_SBCK_001-8b>¶
十葬祖墓西生德倫¶
三十三代德儉唐太宗貞&KR0026;十一年改封襃　聖侯¶
朝㑹位同三品食邑一千户　則天天授二年¶
十月二十日賜德倫勑書及時服年七十一生崇¶
基¶
三十四代崇基證聖元年襲封襃　聖侯中宗神龍¶
元年五月制授朝散大夫陪祭朝㑹年五十六生¶
璲之¶
三十五代璲之字藏暉玄宗開元五年襲封襃　聖¶
　侯特授四門愽士邵王府文學蔡州長史二十七¶
　年制曰永惟聖道思闡儒風故尊崇先王所以弘¶
<pb:KR2g0006_SBCK_001-9a>¶
　至敎襃&KR0324;後嗣所以美前烈褒　聖侯璲之纂承¶
睿哲克履中庸三命益欽敦素慿於祖業百代必¶
　祀光寵祕於朝恩積慶之餘旣開於土宇至德不¶
　朽宜傳於帶礪可文宣公兼除兗州長史遷都水¶
使者食邑一千户生萱¶
三十六代萱兗州泗水縣令襲封文宣公生齊卿¶
三十七代齊卿德宗建中十四年襲封文宣公轉青¶
州司兵叅軍時遭叛亂䧟於東平生唯晊¶
三十八代唯晊憲宗元和十二年東平兵解歸魯襲¶
封文宣公奉祀年六十五在祖墓東生策¶
三十九代䇿明經及弟襲封文宣公遷國子尚書博¶
<pb:KR2g0006_SBCK_001-9b>¶
　士年五十七葬祖墓西南生振¶
四十代振唐懿宗咸通四年狀元及第除祕書省校¶
書郎歷水部貟外郎實封百戸年七十四葬祖墓¶
北生昭儉¶
四十一代昭儉以任南陵縣尉授廣文愽士又兗州¶
司馬賜緋除祕書郎累宰曲阜實封百縑年六十¶
葬祖墓西生光嗣¶
四十二代光嗣齋郎出身昭宗天祐中授泗水縣令¶
陵廟主年四十二葬祖墓西北生仁玉¶
四十三代仁玉字温如長七尺姿貌異常善六藝尤¶
精春秋爲人嚴整臨事有斷九歳任曲阜縣主簿¶
<pb:KR2g0006_SBCK_001-10a>¶
兩考滿除令襲封文宣公後周太祖廣順二年幸¶
儒廟及謁孔林召對數刻靣賜章服白金&KR0258;綵復¶
授本縣令兼&KR0101;察御史終於任所年四十五葬祖¶
墓東贈至兵部尚書三子曰宜曰憲口勗¶
四十四代宜字不疑㓜而聦晤　情典籍十歳能屬¶
文加以厚重宏博未甞狎小兒曹十九舉進士未¶
第然不惰其志而怠於學方謀再上俄鍾家禍哀¶
毀聞於郷曲乾德間拜章闕下引家門故事特&KR0217;¶
授曲阜縣主簿秩滿赴調授黃州軍州推官時方¶
平吳地扼江岳咽喉乃至叅預兵機賛成時務皆¶
頼於宜焉受代而歸太宗召見遷司農寺丞&KR0101;星¶
<pb:KR2g0006_SBCK_001-10b>¶
　子鎮稅江左始平庶務不綱星子實江湖之㑹要¶
　貨殖之都聚宜度其利害請營之爲軍朝議以爲¶
　户口少且&KR0155;爲縣遂命就宰之政成考績有稱轉¶
　運使王明奏以言忠行篤不踰聖祖之規守法奉¶
　公可稱明王之用伏望擢居朝列委以事權苟有¶
　踈違臣甘連坐㝷入覲乃執所著文賦上覽之甚¶
　嘉焉顧問孔氏歷丗之數具以實對上謂左右曰¶
　家丗有如此者乎特遷賛善大夫襲封文宣公其¶
　誥略云朕以　夫子之聖其道猶天睠彼裔孫宜¶
　其嗣襲况聞爾服勤素業砥礪官常乃諭善於東¶
　宫俾増榮於闕里勉遵家法以荷國恩通判髙密¶
<pb:KR2g0006_SBCK_001-11a>¶
　郡是時帝方命大將作恢敞儒宫命内侍髙品殿¶
　直各一人内品二人監督功役告成立碑於廟以¶
　紀其事宜上表進方物以稱謝詔荅曰素王之敎¶
　歷代所尊當予治定之初特展崇修之典汝襲封¶
　闕里就列周行䖍俻貢輸慶兹輪渙省聞嘉&KR0324;不¶
　志於懷自髙密歸闕遷殿中丞遇北鄙不寜王師¶
　問罪宜因督轄饋運臨含刃之急固守朴忠䧟於¶
　邊境歳實雍熈三年也年四十六宜自爲政臨民¶
　不喜刑法故綽綽有善人之譽復友愛於兄弟至¶
　於飲膳不偕坐則未甞悅懌訓導諸子必委順而¶
　言之喜怒不形於色閨門之内雍雍如也優㳺翰¶
<pb:KR2g0006_SBCK_001-11b>¶
墨其所著述多播誦人口有子三人長曰延丗次¶
　曰延澤咸平三年進士登科次曰延渥因東封駕¶
幸儒廟賜同學究出身¶
四十五代延丗字茂先魁捂有大度博學善於吟詠¶
雍熈三年因父没邊境特賜同學究出身授曲阜¶
縣主簿秩滿授福州閩縣令後叅調授許州長&KR0081;¶
縣令至道三年閏七月五日真宗諭宰臣曰　先¶
　聖及十哲七十二賢宜令重加綵繪仍咨訪　宣¶
　聖有何子孫吕端奏曰有嫡孫延丗見任許州長¶
&KR0081;縣令詔與除曲阜一官使主祭祀是年九月戊¶
寅以長&KR0081;縣令孔延丗爲曲阜縣令襲封文宣公¶
<pb:KR2g0006_SBCK_001-12a>¶
并賜九經太宗御書&KR0021;器加銀帛而遣之詔本路¶
轉運使本州長史待文宣公以賔禮仍留三年十¶
　一月内又准尚書劄子抽赴闕召上殿訪以家門¶
故事授曲阜令封文宣公靣賜束帛中金器物及¶
賜太宗御書并九經書乃重給祭器後卒於任所¶
年三十八生聖佑(長編家譜所載月日/先後不同故兩存之)¶
四十六代聖佑年十一景德四年八月十九日賜同¶
學究出身大中祥符元年八月五日詔封祀日賜¶
令衣緑次京官陪位　注初上謂宰相王旦等曰¶
宣尼務聖佑止有出身未霑命服難列班次故¶
命焉授奉禮郎㝷知曲阜縣令四年以聖¶
<pb:KR2g0006_SBCK_001-12b>¶
　大理評事掌本縣錢&KR0150;出納之務後爲光禄¶
　天禧五年二月襲封文宣公知仙源縣事遷¶
　大夫卒於家無嗣以親堂弟宗愿繼丗¶
　宗愿字子莊贈諌議大夫延澤之子睦族和孝㓗¶
　誠於祭祀寳元二年九月爲國子&KR0101;主簿襲封文¶
　宣公知仙源縣事兼管勾　文宣王廟仁宗至和¶
　二年三月丁卯詔封　孔子後衍　聖公初太常¶
　博士祖無擇言文宣王四十六代孫宗愿襲封¶
　文宣公按前史　孔子之後襲封者在漢魏曰襃¶
　成襃亭崇　聖在晉宋曰奉　聖後魏曰崇　聖¶
　北齊曰㳟　聖後周及隋並封以鄒國唐初曰襃¶
<pb:KR2g0006_SBCK_001-13a>¶
　聖開元初追謚　孔子爲文宣王又以其後爲文¶
　宣公然祖謚不可加後嗣乞詔有司更定美號仍¶
　下兩制更封宗愿而令丗襲焉其制曰　孔子之¶
　後以爵號襃顯丗丗不絶其來逺矣自漢元帝封¶
　爵爲襃成君以奉其祀至平帝時均爲襃成侯始¶
　追謚　孔子爲襃成宣尼公襃成其國也宣尼其¶
　謚也公侯其爵也後之子孫雖更改而不一而不¶
　失其義至唐開元中始追謚　孔子爲文宣而尊¶
　以王爵封其嗣襃　聖侯爲嗣文宣公孔氏子孫¶
　去國名而襲謚號禮之失也蓋由此始朕稽考前¶
　訓愽採羣議皆謂宜去漢之舊革唐之失稽正¶
<pb:KR2g0006_SBCK_001-13b>¶
名方義為當朕念先帝崇尚儒術親祠闕里而始¶
加至聖之號務極尊顯之意肆朕纂臨繼奉先志¶
尊儒重道不敢失墜而正其後裔嗣襲之號不其¶
重歟宜改　至聖文宣王四十六代孫宗愿爲衍¶
聖公生&KR0002;蒙¶
四十七代&KR0002;蒙字公明授仙源縣主簿襲封衍　聖¶
公熈寜元年二月四日以&KR0002;蒙爲沂州新太縣主¶
簿襲封奉聖公生端友端操¶
四十八代端友字子交白身授朝奉郎直祕書閣襲¶
封衍　聖公管勾祀事誥曰　至聖文宣王四十¶
八代孫端友自書契以還爵於朝者多矣未有傳¶
<pb:KR2g0006_SBCK_001-14a>¶
　世四十有八而不絶者也惟爾　文宣王之後次¶
　當承襲宜錫文階并示寵渥徃加恪慎務保厥榮¶
　　宣和三年十一月特轉通直郎除直秘閣賜緋章¶
　　服仍許就任&KR0028;陞以示崇奨誥曰先聖古今之師¶
　　也由百世之後等百世之王殆未有能違之者朕¶
　　旣法其言尊其道舉以爲治猶以爲未也又録其¶
　後裔以褒大之爾　先聖之系效官東魯積有年¶
　矣通籍金閨陞芸華閣以示崇奨汝尚勉哉¶
　四十九代璠字文老端友弟端操之子廢齊阜昌二¶
　　年&KR0024;迪功&KR0048;權襲封管勾祀事天眷三年卒年三¶
　十八葬祖墓西南生拯及揔贈榮禄大夫¶
<pb:KR2g0006_SBCK_001-14b>¶
五十代拯字元濟璠之長子也¶
金¶
　熈宗皇統二年三月行省咨¶
文宣王四十九代孫璠巳襲封未施行間身故令¶
長男孔拯次當襲封照依天眷官制合除文林郎¶
合封衍　聖公自古襲封不限年齒奏奉¶
&KR0217;㫖准奏行時年七&KR0010;&KR0024;文林郎襲封&KR0283;　聖公¶
管勾祀事終承直&KR0048;大定元年卒年二十六在祖¶
　墓西南無嗣弟揔&KR0071;世¶
揔字元㑹大定三年七月&KR0024;文林郎襲封衍　聖¶
　公管勾祀事至二十一年十一月¶
<pb:KR2g0006_SBCK_001-15a>¶
　　世宗召赴¶
　　闕下欲留任用力辭請專祀事於是特授曲阜縣¶
　　令襲爵之後嚴&KR0131;祭祀敦睦親族一日即仰瞻¶
　廟庭&KR0059;自言曰生爲子孫而繆當嗣職坐觀隘陋¶
　　寧不愧乎乃親率佃戸之東山採伐良材増崇林¶
　廟尼山防山殿當廊廡五十餘楹明昌元年卒五¶
　　十三贈光禄大夫葬　祖墓西南(碑見碑/文卷後)昔年歷¶
　　四十雖得數子不育一日夜夣異人衣冠偉然告¶
　　曰今此非爾後丑年庚月丁日所生則真是爾子¶
　矣當名元措後如其言遂以所告名之次子元紘¶
　五十一代元措字夣得揔之長子年十一¶
<pb:KR2g0006_SBCK_001-15b>¶
　章宗明昌二年四月&KR0024;文林&KR0048;襲封衍　聖公管¶
　勾祀事　特㫖令視四品其誥云　聖謨之大遺¶
　範百王德祚所傳垂光千祀蓋立道以經世宜承¶
　家之有人　文宣公五十一代孫元措秀阜衍祥¶
　清洙流潤芝蘭異禀蔚爲宗黨之英詩禮舊聞蚤¶
　服父兄之訓語年雖妙論徳巳成肆䟽世爵之封¶
　仍換身章之數非獨増華於爾族固&KR0005;振耀於斯¶
　文勉嗣前修用光新命¶
　三年四月奉　特㫖襲封衍　聖公孔元措然巳¶
　令視四品其散官係八品仰超授中議大夫巳後¶
　襲封並准此例明年超授中議大夫仍賜四品勲¶
<pb:KR2g0006_SBCK_001-16a>¶
　封其誥¶
　夫子旣没千八百年後人相承五十一世自近古¶
　以公其爵顧散階如彼其畢必也正名難扵仍舊¶
　是以興百世之曠典峻五品之華資以爾有成人¶
　之風&KR0071;&KR0005;聖之後當余定格㑹爾䟽封噫廟貌存¶
　焉克謹&KR0010;時之祀家聲乆矣無忘詩禮之傳學有¶
　餘師善&KR0005;終譽¶
　明昌二年十一月二十三日¶
　章宗親行郊禮召赴　闕侍　祠位在終獻之次¶
　承安二年二月　勑襲封衍聖公年及十七兼¶
　曲阜縣令仍世襲不得别行差占於是世襲曲阜¶
<pb:KR2g0006_SBCK_001-16b>¶
　令¶
　宣宗貞祐二年　車駕廵幸汴京七月趨赴　闕¶
　下時方丁母&KR0104;三年七月起復遥授東平府判官¶
　&KR0004;有㫖授東平府判俟来春令尚書省奏&KR0002;擬正¶
　授是職縁目令多事之際未赴間恐曠廢本職事¶
　務有無姑且遥授至春乃正授令徃管勾祀事兼¶
　元措見丁毋憂有無特㤙起復於是遥授仍起復¶
　焉十月二十五日　上曰東平府判元措與随¶
　朝除授平章髙琪奏曰可有㫖&KR0004;與職事時　我¶
　曽㝷思待與随朝職事来爲&KR0143;多勝奏　孔聖¶
　墳塋見在河北&KR0002;與本人随朝恐廢&KR0021;祀可與附¶
<pb:KR2g0006_SBCK_001-17a>¶
　近州府職事以此不得巳與了東平府判我思目¶
　今&KR0095;冠未寜&KR0002;謂廢&KR0021;祀與河北職事儻因而&KR0013;¶
　害&KR0077;是絶了　聖人之後永廢了祭祀也如今與¶
　随朝職事者遂授太常愽士其年實十一月二十¶
　九日也興定三年秋滿復任四年七月二十三日¶
　改行太常丞元光元年十一月授同知集賢院兼¶
　行太常丞正大二年三月秋知集賢院兼行太常¶
　丞四年秩滿復任六年十二月又任前職至天興¶
　元年八月通歷三考九月一日改除遥授太定軍¶
　節度使兗州管内&KR0026;察使兼行太常少卿天興二¶
　年正月遷光禄大夫事改太常卿¶
<pb:KR2g0006_SBCK_001-17b>¶
