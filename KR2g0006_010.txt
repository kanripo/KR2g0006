# -*- mode: mandoku-view; -*-
#+TITLE: 孔氏祖庭廣記
#+DATE: 2015-09-11 23:44:24.064560
#+PROPERTY: ID KR2g0006
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB06n0599-010孔氏祖庭廣記-卷十.
<pb:KR2g0006_SBCK_010-1a>¶
孔氏祖庭廣記第十¶
　　　　　廟中古碑¶
後漢碑四¶
　司徒臣雒司空臣戒稽首言魯前相瑛書言詔書¶
崇聖道勉○(上一字/磨㓕)㝪　孔子作春秋制孝經○○五¶
　經演易繫辭經緯天地幽讃神明故特立廟褒成¶
　侯四時來祠事巳即去廟有禮器無常人掌領請¶
　置百户卒史一人典主守廟春秋饗禮財出王家¶
　錢給大酒直須報謹問太常祠曹&KR0122;馮牟史郭玄¶
　辤對故事辟雍禮夫行祠　先聖師侍祠者　孔¶
　子子孫太宰太祝令各一人皆備爵太常丞監祠¶
<pb:KR2g0006_SBCK_010-1b>¶
　河南尹給牛羊豕○○○各一大司農給米祠臣¶
　愚以爲如瑛言　夫子大聖則象乾坤爲漢制作¶
　先丗所尊祠用衆牲長吏備○○欲加寵子孫敬¶
　恭明祀傳于罔極可許臣請魯相爲　孔子廟置¶
　百户卒史一人掌領禮器出王家錢給大酒直他¶
　如故事臣雒臣戒愚戇誠惶誠恐頓首頓首死罪¶
　死罪臣稽首以聞制曰可元嘉三年三月二十七¶
　日壬寅奏雒陽宫元嘉三年三月丙子朔二十七¶
　日壬寅司徒雒司空戒下魯相承書從事下當用¶
　者選○年四十以上經通一蓺雜試通利能奉弘¶
　先聖之禮爲宗所歸者如詔書書到言永興元年¶
<pb:KR2g0006_SBCK_010-2a>¶
　六月甲辰朔十八日辛酉魯相平行長史事卞守¶
　長擅叩頭死罪敢言之(磨滅不/知幾字)司徒司空府壬寅詔¶
　書爲孔子廟置百户卒史一人掌主禮器選年¶
　四十以上經通一蓺雜試能奉弘　先聖之禮爲¶
　宗所歸者平叩頭叩頭死罪死罪謹案文書守文¶
　學&KR0122;魯孔龢師孔憲户曹史孔〇等雜試龢脩春¶
　秋嚴氏經通髙第事親至孝能奉先聖之禮爲¶
　宗所歸除龢&KR0024;名狀如牒平惶恐叩頭死罪上司¶
　空府　讃曰魏魏　大聖赫赫彌章相乙瑛字少¶
　卿平原髙唐人令鮑疊字文公上黨屯留人政教¶
　稽古&KR0002;重規矩乙君察舉守宅除吏　孔子十九¶
<pb:KR2g0006_SBCK_010-2b>¶
丗孫麟廉請置百户卒史一人鮑君造作百户吏¶
舎功垂無窮於是始○¶
　　後漢鐘太尉書¶
永壽二年魯相顔勑　復　顔氏　并官氏繇發碑¶
惟永壽二年青龍在涒歎霜月之靈皇極之日魯¶
　相河南京韓君追惟太古華胥生皇雒顔○育〇¶
寶○制元道百王不改　孔子近聖爲漢定道自¶
　天王以下至于&KR0004;學莫不&KR1710;思嘆卬師鏡顔氏¶
聖舅家居魯親里并官　聖妃在安樂里　聖族¶
　之親禮所宜異復　顔氏　并官氏邑中繇發以¶
尊孔心念聖歷丗禮樂陵遲秦項作亂不尊圖書倍¶
<pb:KR2g0006_SBCK_010-3a>¶
　道畔德離敗聖輿食粮亡于沙丘君於是造立禮¶
　器樂之音符鐘磬瑟鼓雷洗觴觚爵鹿俎梪籩杴¶
　禁○脩飾宅廟更作二輿朝車威熹宣抒玄汙以¶
　注水㳅法舊不煩備而不奢上合紫臺稽之中和¶
　下合聖制事得禮儀於是四方士仁聞君風耀敬¶
　咏其德尊其大人之意逴彌之思乃共立表石紀¶
　傳億載其文曰𧇊綂華胥承天畫卦顔育空桑孔¶
　○元孝俱祖紫宫大一所授前闓九頭以&KR0155;言教¶
　後制百王𫉬麟未吐制不空作承天之語乾元以¶
　來三九之載八皇三代至孔乃備聖人不丗期五¶
　日載三陽吐圖二隂岀䜟制作之義以俟知奥於¶
<pb:KR2g0006_SBCK_010-3b>¶
穆韓君獨見天意復聖之族逴越紀思修造禮樂¶
　瑚璉器用存古舊宇慇勤宅廟朝車威熹出誠造¶
　○○不水解工不争賈深除玄汙水通○注禮器¶
&KR0155;堂天雨降澍百姓訢和舉國蒙慶神靈祐誠竭¶
敬之報天與厥福永享年壽上極○○旁及皇代¶
　刋石表銘與乾輝耀長期蕩蕩於盛復授赫赫罔¶
窮聲垂億載¶
建寧元年相河南史君碑¶
魯相孔晨奏出王家穀祀　夫子碑¶
　建寧二年三月癸卯朔二十日己酉魯相臣晨長史¶
　臣謙頓首死罪上尚書臣晨頓首頓首死罪死罪¶
<pb:KR2g0006_SBCK_010-4a>¶
　臣蒙厚恩受任苻守得在奎婁周孔舊寓不能闡¶
　弘德政恢崇壹變夙夜憂怖累息屏營臣晨頓首¶
　頓首死罪死罪臣以建寧元年到官行秋享飲酒¶
　泮宫畢復禮　孔子宅拜謁　神坐仰瞻榱桷俯¶
　視几筵靈所馮依肅肅猶存而無公出酒脯之祠¶
　臣即目以奉錢脩上案食醊具以叙小節不敢空¶
　謁臣伏念　孔子乾川所挺西狩𫉬麟爲漢制作¶
　故孝經援神契曰玄丘制命帝卯行又尚書考靈¶
　燿曰丘生倉際觸期稽度爲赤制故作春秋以明¶
　文命綴紀撰書脩定禮儀臣以爲　素王稽古德¶
　亞皇代雖有褒成丗享之封四時來祭畢即歸國¶
<pb:KR2g0006_SBCK_010-4b>¶
　臣伏見臨辟雍日祠　孔子以太牢長吏備爵所¶
　以尊　先師重教化也夫封土爲社立稷而祀皆¶
　爲百姓興利除害以祈豐穰月令祀百辟卿士有¶
　益於民矧乃　孔子玄德煥炳光于上下而本國¶
　舊居復禮之日闕而不祀誠朝廷聖恩所宜特加¶
　臣寢息耿耿情所思惟臣輒依社稷出王家穀春¶
　秋行禮以共禋祀餘○賜先生執事臣晨頓首頓¶
　首死罪死罪臣盡力思惟庶政報稱爲效増異輒¶
　匕臣晨誠惶誠恐頓首頓首死罪死罪上尚書時¶
　副言太傅太尉司徒司空大司農府治所部從事¶
　府昔在　仲尼汁光之精大帝所挺　顔母毓靈¶
<pb:KR2g0006_SBCK_010-5a>¶
承弊遭衰黒不代倉○不應聘嘆鳯不臻自衛反¶
魯養徒三千𫉬麟　作端門見徴血書著紀黃玉¶
　&KR1943;應主爲漢制道審可行乃作春秋復演孝經刪¶
定六蓺象與天談鉤河擿洛　揆未然魏魏蕩蕩¶
　與乾北崇¶
魏碑二¶
魏黃初元年制命二十一丗孫羡爲崇聖侯奉家祀碑¶
　維黃初元年大魏受命胤軒轅之髙蹤紹虞氏之¶
　遐綂應歷數以改物揚仁風以作教於是輯五瑞¶
　班宗彞鈞衡石同度量秩羣祀於無文順天時以¶
布化旣乃緝熈聖緒昭顯上丗追存二代三恪之禮¶
<pb:KR2g0006_SBCK_010-5b>¶
　兼紹　宣尼○○之後以魯縣百戸命　孔子二¶
　十一丗(孫/奉)議郎孔羡爲崇聖侯以奉　孔子之祀¶
　制詔三公曰昔　仲尼姿大聖之才懷帝王之器¶
　當衰周之末而無受命之運在魯衛之朝教化乎¶
　洙泗之上栖栖焉皇皇焉欲屈巳以存道貶身以¶
　救丗於是王公終莫能用　乃退考五代之禮修¶
　素王之事因魯史而制春秋就太師而正雅頌俾¶
　千載之後莫不宗其文以述作仰其聖以成謀咨¶
　可謂命丗大聖億載之師表者巳遭天下大亂百¶
　祀墮壞舊居之廟毀而不修褒成之後絶而莫継¶
　闕里不聞講誦之聲四時不睹蒸甞之位斯豈所¶
<pb:KR2g0006_SBCK_010-6a>¶
　謂崇化報功盛德百丗必祀者哉嗟乎朕甚閔焉¶
　其(以/奉)議郎孔羡爲崇聖侯邑百戸奉　孔子之祀¶
　令魯郡修起舊廟置百户吏卒以守衞之又於其¶
　外廣爲屋宇以居學者於是魯之父老諸生逰士¶
　睹廟堂之始復觀俎豆之初設嘉　聖靈於髣髴¶
　想真祥之來集乃&KR0099;然而歎曰大道衰廢禮學滅¶
　絶三十餘年皇上懐仁聖之懿德兼二儀之化育¶
　廣大包於無方〇○淪於不測故自受命以來天¶
　人咸和神氣烟煴嘉瑞踵武休徴屢臻殊俗解編¶
　髮而慕義遐夷越險阻而來賔雖大皓逰龍以君¶
　丗虞氏儀鳯以臨民伯禹命玄宫而爲夏后西伯¶
<pb:KR2g0006_SBCK_010-6b>¶
　由歧社而爲周文尚何足稱於大魏哉&KR0002;乃紹継¶
　微絶興脩廢官疇咨稽古崇配乾坤况神明之所¶
　福作宇内之所觀欣色豈徒魯&KR0022;而巳哉爾乃感¶
　殷人路寢之義嘉先民泮宫之事以爲髙宗僖公¶
　蓋嗣丗之王諸侯之國耳猶著德於○頌騰聲於¶
　千載况今聖皇肇造區夏創業垂綂受命之日曽¶
　未下輿而褒美大聖隆化如此能無頌乎乃作¶
　頌曰煌煌大魏受命溥將継體黃虞含夏包商降¶
　𨤲下土○清三光羣祀咸秩靡事不綱嘉彼玄聖¶
　有邈其靈遭丗霧亂莫顯其榮褒成○絕寢廟斯¶
　傾闕里蕭條靡歆靡馨我皇悼之尋其丗武乃建¶
<pb:KR2g0006_SBCK_010-7a>¶
　宗聖以紹厥後脩復舊堂豐其瞢宇莘莘學徒爰¶
　居爰處王教旣新羣小遄沮魯道以興永作憲矩¶
洪聲豈假神祗來和休徴雜還瑞我&KR0022;家内光區¶
　域外被荒遐殊方○○搏拊&KR0045;歌於赫四聖運丗¶
　應期　仲尼旣没文亦在兹彬彬我后越而五之¶
　〇于億載如山之基¶
　　魏陳思王曹植詞　梁鵠書¶
東魏興和二年兗州刺史李&KR1256;修　孔子廟碑¶
　粤&KR0002;稽古睿后欽明文思衡宰邁德丕顯九功咸¶
事故能庸勲親賢官方式叙惟大魏徙鄴之五載¶
<pb:KR2g0006_SBCK_010-7b>¶
　皇○興和之元年天○○咨寅賔出日寔惟濟岱宣¶
　風敷化義属英良以郡理思優敏實惟舊德昇朝¶
　收民物望斯允必能絃歌鄒魯剋(磨滅/四字)制(磨滅/四字)我郡公¶
　使持節都督兗州諸軍事車&KR0016;大將軍當州大都¶
　督兗州刺史姓李諱&KR1256;字仲琁趙國柏仁人也其¶
　先帝髙陽〇○〇柱史之胤左車之綿(御名/下字)瑶光休¶
　彩赫奕於上齡&KR0002;水嘉祥荴&KR0188;於季葉君以資解¶
　褐奉朝請俄除定州平北府法曹叅軍仍(磨滅/五字)諮議¶
　叅軍事定相雝三州長史東郡汲郡恒農三郡太¶
　守司徒左長史中散太中大夫營構都將雝兗二¶
　州刺史所在恩○○訓在(磨滅/四字)易地而貞馥不移君¶
<pb:KR2g0006_SBCK_010-8a>¶
　鳯舉雲翔風期如一斯寔天懷直置妙與神同悒¶
　然不樂思仁未深刑平惠和詎爲淳(磨滅/十字)葉重光之¶
　貴氣韻優峻之竒政績緝熈之美旣備於史傳與¶
　清頌故不復詳載焉君神懷踈爽風度絶人學業¶
　○○源並深趣操○寒柗俱秀故其䇐兗部也當¶
　未浹旬言覲孔廟肅恭致誠敬神如在遂軔車曲¶
　阜飲馬沂流周逰眺覽尚想伊人○○〇然有(磨滅/四字)¶
　意乃命工人脩建容像　孔子曰從我於陳蔡者¶
　皆不得及門也因歷叙其才以爲四科之目生旣¶
　見從没(磨滅一/十一字)於昜辭起予者商紛淪於文誥是則¶
　聖人之道須輔佐而成故曰吾有由也惡言不聞¶
<pb:KR2g0006_SBCK_010-8b>¶
　於耳所以雕素十(磨滅/四字)其側今於(磨滅/四字)奉進儒冠於諸¶
　徒亦青矜青領雖逝者如斯風霜驟謝而淪姿舊¶
　訓曖似還新至如廟字凝静靈姿嚴麗(磨滅/五字)以踰七¶
(磨滅/四字)不能出夫道繫於人人亡則道隱斯大義以之¶
　而乖微言以之而絶今　聖容肅穆二五成行丹¶
　素陸離(磨滅/七字)微㗛而○言左右&KR0002;承顔而受業是以¶
　觀之者莫不忻忻焉有入室登堂之想斯亦代○¶
　○一隅也天誕　聖哲作民師(磨滅/五字)闕里　沫泗至於¶
　歎鳯鳥之寂寥傷河圖之莫出屢應聘而不遇知¶
　道德之不行乃正雅頌修春秋刋理六經懸諸日¶
　月○○載之○莫不得其○以述作服其訓以成¶
<pb:KR2g0006_SBCK_010-9a>¶
　身&KR2235;可謂開闢之儒聖無窮之文宗者矣此地古¶
　号曲阜是唯魯&KR1726;雖宫觀荒毀臺池蕪没然其廟¶
　庭也蔚○林於九冬罩脩柯於百刃𩔖神栝之侵¶
　漢同梧宫之巨圍至夫鴻隨秋下則月秀霜枝燕¶
　逐春來而風開翠葉旣(磨滅/五字)亦足以安樂聖靈是以¶
　無代不加脩繕謶億載以寧神君清明在躬精思¶
　入微功被人神德貫幽顯豈唯營飾宣質經刱(磨滅/七字)¶
　如䖍○岱像崇奉玄宗敦素翦䔢興存廢絶視民¶
　如傷○之仁壽體士懷以幽詢任萬物以爲心〇¶
　直靈津孤灑虚光獨散者○○一月之明可影百¶
　川一人之鑒縱横萬趣爰自刺舉未或斯同然丹¶
<pb:KR2g0006_SBCK_010-9b>¶
　青所以圖盛迹金石所以刋不朽○○不鐫珉瑶¶
　焉述府州(磨滅/六字)今士民等略序義目樹碑廟庭俾後¶
　來君子知功業之&KR0002;斯焉乃作頌曰二儀肈判人¶
　倫攸舉邈邈　玄王誕兹聖(御名/下字)祖習堯舜憲章文¶
　武聲溢九天化潭八字祖習○○窮神盡妙化〇¶
　伊何○○存○○同麗景搏天孤昭無異岱宗巖¶
　巖特峭重山隱寶深霞祕暉在哀之葉自衛言歸¶
　德生於子文實在兹彞倫禮樂尅叙書詩(磨滅/四字)灰管¶
　流氣良木其○緬踰千祀以存恕(亡/允)諸靈意不有¶
　伊人孰云脩置惟君體道布政優優白鳩巢室赤¶
　雀棲樓禮罔不備智無不周器冠後哲風邁前修¶
<pb:KR2g0006_SBCK_010-10a>¶
　旣繕　孔像復立十賢誠兼岱宇懃盡重玄仰¶
　聖儀之煥爛嘉鴻業之嬋聮長無絶&KR0006;終古永萬¶
億&KR0006;斯年¶
　　興和三年十二月十一日訖功¶
齊碑一¶
乾明元年𨽻書碑磨滅不可讀¶
隋碑一¶
大業七年曲阜縣令陳叔毅修廟記¶
&KR0002;夫惟道惟德或仁或義旣漸散於英華遂崩淪¶
於禮樂天生　大聖是曰　宣尼雖有制作之才而¶
　無帝王之位膺期命丗塞厄補空述萬代之典謨¶
<pb:KR2g0006_SBCK_010-10b>¶
　爲百王之師表始於漢魏爰逮周齊歷代追封秉¶
　圭不絶我大隋炎靈啓運翼下降生繼大庭之髙¶
　蹤紹唐帝之遐綂憲章古昔禮樂惟新偃伯修文¶
　尊儒重學以　孔子三十二丗孫前太子舎人吴¶
　郡主簿嗣哲封紹聖侯皇上萬機在慮兆庶貽憂¶
　妙𥳑才能委之邑宰於此周公餘化惟待一變之¶
　期　夫子遺風自爲百王之則禮儀舊俗餘何足¶
　云用能奉天旨敬　先師勸孔宗修　靈廟即曲¶
　阜陳明府其人也明府名叔毅字子嚴潁川許昌¶
　人昔堯之禪舜實𨤲女於有虞周室封陳亦配&KR0078;¶
　於嬀滿漢右丞相建六竒之深謀魏大司空開九¶
<pb:KR2g0006_SBCK_010-11a>¶
　品之清議明府即陳氏髙祖武帝之孫髙宗孝宣¶
　帝之子至如永嘉分國代歷五朝郭璞有言年終¶
　三百皇朝大綂天下一家爲咸陽之布衣實南國¶
　之王子於是逰情庭宇削跡市朝砥礪身心揣摩¶
　道蓺䇿府蘭臺之秘籍雕蟲刻鶴之文章莫不成¶
　誦在心借書於手金作玉条之刑法桐囚木吏之¶
　奸情一見仍知片言能折所謂江珠匿曜時𧇊滿¶
　月之明越劒潜光毎動衝星之氣爰降詔書迺除¶
　曲阜縣令風威逺至禮教大行政術始臨奸豪屏¶
　息抑強扶弱分富恤貧部内清和民無疾苦重以¶
　德之所感霜雹無災化之所行馬牛不繫鱦魚夜¶
<pb:KR2g0006_SBCK_010-11b>¶
　放早彰漑釜之篇乳雉朝馴自入鳴琴之曲逺嗤¶
　龐綂不任百里之才俯𥬇陶潜忽輕五斗之俸於¶
　是官曹無事囹圄常空接士迎賔登臨逰賞覩泮¶
　水而思歌尋靈光而想賦加以祗䖍聖道敬致明¶
　神粉壁椒塗丹楹刻桷可謂神之所至無所不爲¶
　振百代之嘉聲作千城之稱首敬鐫金石之文永¶
　同天地之固其詞曰皇非常道帝實無爲時澆俗¶
　薄樸散淳離丗道交喪仁義争馳書亡詩逸禮壞¶
　樂𧇊降生　大聖再修墳史積善餘德追崇不巳¶
　於穆大隋明命天子新開紹聖重光闕里伊我陳¶
　君清德逺聞温温玉潤苾苾蘭芬淵才亮美拔𩔖¶
<pb:KR2g0006_SBCK_010-12a>¶
超群時逢上聖以我爲令導之以德行之以政用¶
此一心能和百姓子還名賈兒多字鄭奸雄竄伏¶
賦役平均心居儉素志守清貧魚生入釜雀瑞來¶
臻寢廟孔碩靈祠赫弈圎淵方井綺䆫𦘕壁因頌¶
成功遂歌美績共弊穹壤永固金石¶
　大隋大業七年辛未歳七月甲申朔二日乙酉¶
　濟州秀才前汝南郡主簿仲孝俊作文¶
　孔子三十一丗孫孔長名三十四丗孫孔子歎¶
　○〇〇¶
唐碑十四¶
<pb:KR2g0006_SBCK_010-12b>¶
大唐贈泰師魯國　孔宣公碑¶
　祕書少監通事舎人内供奉臣崔行功奉勑撰¶
　文¶
　奉勑直祕書行祕省書學博士臣孫師範書¶
臣聞形氣肈分宗匠之塗遂廣性情已著名教之¶
理攸興是故雕刻爲妙物之先粉澤成真宰之用¶
&KR0002;其聃語棄智則聖非攘臂之端莊&KR0009;齊(諧/則)禮¶
必因心之範雖九流争長百家競逐而宗旨所歸¶
典墳取俊夫軒犧已謝子姒迭微歩驟殊方質文¶
異轍及流漦起譟箕服傳訞憲章版蕩風雅淪喪¶
然而千齡接聖崇朝可期五百見賢伐柯未逺粤惟¶
<pb:KR2g0006_SBCK_010-13a>¶
　上哲降生圯運理接化先德𠑽造物財成敎義彌¶
　綸之跡已周組織心靈範圍之功且峻利仁以濟¶
　幽顯垂訓以霑動植自歎起臨川道窮反袂西峰¶
　琰玉幾燼蒼山東野条桒多塵碧海屬混元再造¶
　休明一期雅頌之音復聞郊禋之禮還緝跨巢胥¶
　之逸軌邁龍鳥之遐風瞻白雲而&KR0155;介丘翼蒼螭¶
　而過沂上而令千祀之外典𠕋遂隆九泉之下哀¶
　榮方縟斯乃命爲罕說道不預謀豈如箕山之魂¶
　空成寂寞信陵之墓徒復經過將知龍蛇之蟄潜¶
　契於天壤聖智所逰髙懸於日月言之不可極其¶
　唯　孔泰師乎　泰師諱丘字仲尼魯國鄒人有¶
<pb:KR2g0006_SBCK_010-13b>¶
　殷之苗裔也分於宋則　孔父嘉爲大司馬弗父¶
　何以國讓其弟厲公正考父佐戴武宣而受三命¶
　居於魯則有防叔伯夏　叔梁紇紇生　泰師&KR0002;¶
　夫天命玄鳥玉筐隆其濬哲瑞啓白狼瑶臺繁其¶
　錫𩔖武王覆夏仍遷象物之金有客在周復奏桒¶
　林之樂兹恭喻尸臣之鼎髙讓挹延吴之風令(御名/下字)¶
　昌源煥乎巳逺至如象緯凝質則傳說巫咸嵩華¶
　降神而申伯吉甫在於郊臨巨跡鬱符中野之祥¶
　水帶丘阿遥均反宇之慶緼乾坤之精粹陶隂陽¶
　之淑靈度九圍十河目海口放勛文命有喻於儀¶
　形子産臯陶微詳於具體孟孫言其將聖泰宰辯¶
<pb:KR2g0006_SBCK_010-14a>¶
　其多能神𨵿繫表性與道合時初撰屨巳訓魯卿¶
　年未裘裳先窺周室猶且學期上達業遵下問龍¶
　如藏史或訪禮經碧淮萇弘言諮易象曲臺相圃¶
　廣陳揖讓之容師摰師襄屢辯興亡之極網羅六¶
　藝經緯十倫加以思入無方情該至𧷤陳庭矢集¶
　懸驗逺飛季井泉開𡨕占幽怪新萍汎日能對於¶
　楚賔舊骨淪風旋詶於越使藏徃知來之際微妙¶
　玄通之旨不可以龜䇿求不可以筌蹄得及其譽¶
　聞曲阜南宫展師資之敬應務中都西鄰化諸侯¶
　之法冬官效職五土得其攸宜秋令克宣兩觀展¶
　其刑政溝䟽墓道且抑季桓田歸汶陽遂凌齊景¶
<pb:KR2g0006_SBCK_010-14b>¶
　尊君卑臣之訓自家刑國之術毎惆悵於興周亦¶
　留連於韶管然而髙旻不惠彼日浸微起哀怨於¶
　王風絶歸飛於鳴鳥是&KR0022;可化斯道欲行暖席興¶
　憂問津匪倦俎豆甞說空及三軍之容季孟有言¶
　不接𩀱雞之膳晏平推士尚或相棑子西讓王終¶
　成見拒亦有宋朝司馬喬木難休衛國匡人逆旅¶
　焚次荷蕢微者翻嗟擊磬之心儀封細人潜明木¶
　鐸之意旣而在斯興感用輟棲遑狂𥳑斐然彌嗟¶
　穿鑿旋&KR0406;舊館掃筵闕里杏壇居寂緇林地幽知¶
　十稽微得二承妙科斗所載方閱舊文雎鳩在篇¶
　遍詳雅什河漢鞉鼓鏗鏘之響復傳宗廟衣裳&KR0155;¶
<pb:KR2g0006_SBCK_010-15a>¶
　降之儀還序愽約無倦誘喻多方后稷躬耕近𨵿¶
　厲物伯夷餒死猶可激貪周公其人則神交於夢¶
　想管仲小器歎微之於征伐信立德立言泰上謂之¶
　不朽曰仁與義前哲以之周族覆簣爲山喻天階¶
　而不陟讀昜無過假日蝕以鳴謙茨嶺峒山&KR0009;言¶
　於獨善&KR0302;情風御未渉於通莊妙臻數極作侔易¶
　簡是知縫掖迺兼濟之塗華衮非爲政之要及其¶
　愚智齊泯椿菌如一南楚狂狷舊辯鳯衰東魯陪¶
　臣奄成麟斃晨興&KR0018;杖知命發於話言夕寐奠楹¶
　將萎傷其溘慮崇山化谷小天下而無由殞石況¶
　星架大梁而何有門人議服俱纒至極之哀國史¶
<pb:KR2g0006_SBCK_010-15b>¶
　制詞永錫慗遺之誄及埏深夏屋樹列逺方五勝¶
　迭遷六籍無准席閒初&KR1940;已舛微言入室且分遄¶
　乖大義𥘿人蛙沸遺燼翳然漢代龍驤挾書未翦¶
　元封有述殘缺載陳甘露嗣蹤捜揚復起舂陵受¶
　命先訪於膠庠譙郡膺符多招於文學逮江馬南¶
　度泉鵝北飛鴞入環林鯨衝聖海有隋交喪中原¶
　翦覆東序南雍鞠爲茂草六樂五禮皆從燬室欽¶
　&KR0002;皇唐肇膺明命祖武宗文之業天成地平之勲¶
　圖書因樂推重干戈由寕亂集刳舟創浮芹藻之¶
　詩先逺戎衣初卷羽籥之節旋興皇上以聖敬而¶
　撫琁圖文明而膺寳歷夏啓挹其光兆&KR0078;誦讓其¶
<pb:KR2g0006_SBCK_010-16a>¶
　惟清化入龍沙風移鯷海金丘展賮瓊田薦賝潜¶
　馬飾黃芝之封浮龜吐緑文之籕虞庠殷塾廣賔¶
　尨&KR0369;蓬嶺石渠朋延惇誨垂衣裳而凝想虚旒纊¶
　以永懷至於大道浸微小康遂徃嬴譏紫○謬踐¶
　云阿劉風白金徒遵髙里黃初正始時多閒然建¶
　武永平業非盡善而迺作樂崇德殷薦之禮畢陳¶
　有孚載顒觀下之訓齊設肆𩔖群望孝享之義益¶
　隆歸功三后尊祖之誠逾切詔寰中而徴萬玉譯¶
　荒外以召百靈一茅分茹𩀱鶼共羽翠華逺昇秸¶
　席虚位上帝儲祉泰壹有暉山祗傳聲海神㑹氣¶
　九皇之況榮可嗣三代之闕典還屬迺使朱鳥詳¶
<pb:KR2g0006_SBCK_010-16b>¶
　日蒼威戒路七萃騰景八鸞鏘風過大庭以省方¶
　掩洙上而觀蓺宴居莫辨祠堂歸然見馬鬛於荒¶
　墳識欃檀於古𡑞歎重泉之可作聞盛德而必祀¶
　言敷典訓廣命杍材贈以泰師式旌幽壤改製神¶
　宇是光令德于時皇唐之御天下四十有九載即¶
　乾封之元年也攝提貞歳句茫獻節兗州都督霍¶
　王元軌大啓藩維肅承綸誥庀徙揆日䟽閑薙逺¶
　接泮林之舊壝削靈光之前殿徂來新甫伐喬木¶
　而韻流嚶岱畎泗賔採怪石而喧浮磬頳紫施絢¶
　黝黛飛文沓栱重櫨春䆫秋幌隂櫩積霧複閣懐¶
　煙几仍度室席遵凾文壽宮詹然晬容有穆至如¶
<pb:KR2g0006_SBCK_010-17a>¶
　襄城有訪七聖接其騑&KR0406;汾水言逰四子𡨕其衡¶
　軛將謂布衣黃屋名器則殊卷領素王感召宜一¶
　顔子侍側似發農山之談季路承閒如興浮海之¶
　說西華束帶尚以要賔言偃禓裘猶爲得禮避席¶
　延其不敏捨瑟睠其幽情共列&KR0155;堂齊叅覩奥歳¶
　時蘋藻復雜昌蒲平日絃歌還聞絲竹皇儲一德¶
　聿隆三善愽望邀裾肅成講義發揮鎔造幽賛事¶
　業而以周穆之觴王母尚勒西弇漢帝之展稷丘¶
　因書東嶽遂迺思建隆碣上聞天扆言由國本理¶
　㑹冲情副震宫之德聲命芸閣以紬頌玄堂闢&KR0006;¶
　神靈僾&KR0045;教思&KR0006;兩儀配煽皇綱&KR0006;融帝載堯可¶
<pb:KR2g0006_SBCK_010-17b>¶
　履&KR0006;舜爲佩晝而明&KR0006;夜而晦于嗟業&KR0006;麗萬代¶
　其詞曰赫赫上帝悠悠天造神集鴻名聖居大寶¶
　循性稱教率性爲道政&KR0002;鎔金化侔偃草爻畫先¶
　起律吕創陳禮節天地樂和人神成期用簡業尚¶
　日新縡無聲臭騭有彞倫水火朝變憲章時革周¶
　廟傷禾殷墟悲麦褒艶紕雅嬴荷　𧷤散亂記言¶
　支離方𠕋自天生德由縱成能賔筵恪嗣銘鼎家¶
　承蹲龍運舛振鐸𡨕膺闕典攸緝斯文載興廣訓¶
　三千徧千七十歷階東㑹藏書西入楚將分社齊¶
　聞與邑接輿自狂長沮空執在智伊妙惟神迺幾¶
　羊因魯觸鳥向陳飛那傳頌管編照書韋&KR0114;商承¶
<pb:KR2g0006_SBCK_010-18a>¶
　絢顔子叅微堯則不追昌亦遂徃名教潜發心靈¶
　汎㢡德配乾坤業暉辰象麟悴遥泣山隤敻仰三¶
　綂昌日千齡聖期禋宗有昊展禮崇基覲宣時邁¶
　神緘孝思絳螭承蚅翠鳯飜旗上泘龜&KR0170;遥集鄒¶
　魯翹勤眞跡惆悵今古舊壁迷字荒墳翳斧綸賁¶
　宗師詔緝靈宇虹梁野&KR1712;翬翼林舒雕攏繡桷圎¶
　井方䟽沂童浴早泮鳥鳴初俎豆蠲潔丹青藹如¶
墨撿前蹤莊放遺轍於昭遐訓允歸聖烈肅穆仁¶
　祠隂況像設隨四序以潜運懸三光而不跌¶
上碑隂大唐武德九年十二月二十九日下太宗文¶
武聖皇帝詔曰　宣尼以大聖之德天縱多能王¶
<pb:KR2g0006_SBCK_010-18b>¶
　道藉以裁成人倫資其教義故孟軻稱生人以來¶
　一人而已自漢氏馭歴魏室分區爰及晉朝曁于¶
　隋代咸相崇尚用存享祀朕欽&KR0002;前王憲章故實¶
　親師宗聖是所庶幾存亡繼絶抑惟通典可立¶
　孔子後爲褒聖侯以隋故紹聖侯孔嗣哲嫡子德¶
　倫爲嗣主者施行　皇帝以乾封元年正月二十¶
　四日下詔曰朕聞德契機神盛烈光于後代化成¶
　天地玄功被於庶物魯大司宼　宣尼父孔丘資¶
　大聖之材屬衰周之末思欲屈己濟俗弘道佐時¶
　應聘周流莫能見用想乗桴以永歎因𫉬麟而興¶
　感於是垂素王之雅則正魯史之繁文播鴻業於¶
<pb:KR2g0006_SBCK_010-19a>¶
　一時昭景化於千祀朕嗣膺寶歷祗奉睿圖憲章¶
　前王規矩先聖崇至公於海内行大道於天下遂¶
　得八表乂安兩儀交泰功成化洽禮備樂和展采¶
　東巡回輿西土塗經兹境撫事興懷駐蹕荒區願¶
　爲師友瞻望幽墓思承格言雖宴寢荒蕪餘基尚¶
　在靈廟虚寂徽烈猶存孟軻曰自生民以來未有¶
　&KR0002;　孔子者也微禹之嘆旣深褒崇之道宜峻可¶
　追贈太師庶年代雖逺式範令圖景業惟新儀刑¶
　茂實其廟宇制度卑陋宜更加修造仍令三品一¶
　人以少牢致𥙊褒聖侯德倫旣承胤嗣有異常流¶
　其子孫並宜免賦役主者施行　右皇太子弘表¶
<pb:KR2g0006_SBCK_010-19b>¶
　稱臣聞周師東邁商閭廷降軾之榮漢蹕西旋夷¶
　門致抱閞之想况泣麟曽躅歌鳯遥芬被縟禮於¶
　昌辰飾殊榮於窮壤者伏惟皇帝陛下資靈綂極¶
　禀粹登樞乃聖乃神體隂陽而不宰無爲無事均¶
　雨露之莫私六符薦而泰階平百寶臻而天祚永¶
　靈臺所以偃伯延閭由其増絢尚齒尊賢邁鴻名¶
　於萬古興亡繼絕騰峻&KR0100;於千齡大矣哉茂實英¶
　聲固無得而稱矣日者封金岱畎㑹玉梁隂路指¶
　沂川塗經闕里迴鑾駐畢式監唐禹之姿闢纊凝¶
　旒載想温良之德於是特紓宸渙贈以太師爰命¶
　重臣申其奠醊廟堂卑陋重遣修營褒聖侯德倫¶
<pb:KR2g0006_SBCK_010-20a>¶
　子孫咸蠲賦役臣恩均扈從迹濫撫軍舊烈遺塵¶
　躬陪瞻朓雩壇相圃欣覿前聞又昔歳承恩齒胄¶
　膠塾歷觀軒屏具到門徒想仁孝於顔曽彌深景¶
　慕採風猷於竹帛兾啓顓&KR0170;所以輕敢陳聞庶加¶
　褒贈天慈下濟無隔異時咸登師保式光泉夜敢¶
　以前恩重兹干請&KR0060;謂　宣尼之廟重闡規摹桂¶
　奠蘭羞永傳終古崇班峻禮式賁幽埏而翠琰莫¶
　題言猷靡暢訪諸故實有所未周且將聖自天惟¶
　幾應物拯人倫於巳墜甄禮樂於旣傾祖述勛華¶
　三千勵其鑚仰憲章文武億兆遵其藏用豈可使¶
　汾川遺碣獨擅於無慙峴岫餘文孤摽於墯淚伏¶
<pb:KR2g0006_SBCK_010-20b>¶
　見前件孔廟營構畢功峻業曽徽事資刋勒敢希¶
　鴻澤令樹一碑徂遼海清夷○無致發山東豐稔¶
　時踰恒歳况鄒魯舊&KR0022;儒教所起刋勒之費未足¶
　爲多許其子來不日便就乞特矜照遂此愚誠臣¶
　識昧恒規言慙通理塵黷聽覽追増悚戰勑旨依¶
　請維乾封元年歳次景寅二月戊戍朔二日巳¶
　亥皇帝遣司稼正卿扶餘隆以少牢之奠致祭¶
　先聖孔宣父之靈惟神玉銁陳貺靈開四肘之源¶
　金鼐流禎慶傳三命之範神資越誕授山岳以騰¶
　英天縱攸髙藴河海而摽狀折哀六藝宣創九流¶
　睿乃生知靈非外㢡於是考三古褒一言刋典謨¶
<pb:KR2g0006_SBCK_010-21a>¶
　定風什莊敬之容畢備鍾鼔之音載和父子爰親¶
　君臣以穆蕩乎渙乎樂正雅頌各得其所可不謂¶
　至聖矣夫朕以寡德嗣膺神器式崇祗配展義云¶
　亭感周禮之尚存悲素王之獨徃杼軸洙泗如抱¶
　清瀾留連舞雩似開金奏昌門曵練徒有生芻之¶
　疑漠曲移舟非復祥萍之實&KR0099;然不巳爰贈太師¶
　堂宇卑陋仍令修造褒聖子孫合門勿事庶能不¶
　遺百代助損益之可知永鑑千年同比肩而爲友¶
　聿陳菲奠用旌無朽梅曙霞梁松春月牖德音暢¶
　而無斁形神忽其將乆儻弗昧於生前亦知榮於¶
　身後尚饗¶
<pb:KR2g0006_SBCK_010-21b>¶
　儀鳯二年七月訖功¶
孔氏祖庭廣記第十¶
