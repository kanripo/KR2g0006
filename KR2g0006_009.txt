# -*- mode: mandoku-view; -*-
#+TITLE: 孔氏祖庭廣記
#+DATE: 2015-09-11 23:44:24.023007
#+PROPERTY: ID KR2g0006
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB06n0599-009孔氏祖庭廣記-卷九.
<pb:KR2g0006_SBCK_009-1a>¶
孔氏祖庭廣記卷第九¶
　　　　　郷官¶
孔氏郷官其來逺矣考於傳記驗以譜系并林廟碑刻¶
始自東漢桓帝以十八代孫樹爲魯從事厥後逐代¶
有之終漢丗十有一人後魏迄唐有八人焉或任兗州¶
郡守或爲曲阜縣令開元二十七年以三十五代璲之¶
任兗州長史詔代代勿絶宋初迄建炎則郷官尤¶
多太宗淳化四年除四十五代延丗爲曲阜縣令制¶
　曰叔敖隂德尚繼絶於楚&KR0022;臧孫立言猶有後於¶
魯國豈　聖人之後可獨逺於陵廟乎許州長葛¶
縣令孔延丗鍾裔孫之慶仕文理之朝能敦素風¶
<pb:KR2g0006_SBCK_009-1b>¶
甚有政術宜任桑梓之地以奉烝甞之儀可特授曲阜¶
　縣令仁宗即位詔自今仙源縣選孔氏子弟爲之崇寧間¶
勑吏部　文宣王之後常聽一人注兗州仙源縣官於¶
　是孔氏郷官不絶至於父子叔姪兄弟更相爲代¶
　五代不見郷官歷任年月無復備録姑以唐未至¶
　故金任郷官者詳列於後¶
唯昉唐元和四年爲兗州叅軍(見/族孫門)¶
璲之　兗州長史(見/丗次)¶
萱　兗州泗水縣令(同上)¶
齊卿　兗州功曹叅軍(同上)¶
唯晊　兗州叅軍(同上)¶
<pb:KR2g0006_SBCK_009-2a>¶
䇿　曲阜縣尉(同上)¶
昭儉　兗州司馬累宰曲阜(同上)¶
光嗣　兗州泗水縣令(同上)¶
仁玉　周廣順三年任曲阜縣令(同上)¶
宜　雍熈三年任曲阜縣令襲封文宣公(同上)¶
延丗　至道三年任曲阜縣令(同上)¶
冕　祥符元年爲兗州叅軍(見/族孫)¶
勗字自牧　祥符六年知仙源縣事(請創立學舎從之/同上)¶
道輔　祥符九年知仙源縣事(同上)¶
聖佑　天聖三年知仙源縣(見/丗次)¶
良輔　天聖五年任仙源縣主簿(同上)¶
<pb:KR2g0006_SBCK_009-2b>¶
彦輔天聖八年任仙源縣主簿替親兄良輔慶曆¶
　八年以衞尉寺丞知仙源縣替親姪宗禎未滿閒¶
　奉勑差修　祖廟¶
宗愿康定元年知仙源縣慶曆三年以大理寺丞¶
　再任(見/丗次)¶
宗禎慶曆五年以將作監丞知仙源縣¶
宗翰嘉祐元年以秘書省著作佐郎知仙源縣熈¶
　寧三年以尚書屯田郎中提㸃京東路刑獄公事¶
　十年以尚書都官郎中提㸃京東路刑獄公事元¶
　祐元年以朝議大夫知兗州¶
淘　嘉祐四年以屯田貟外郎知仙源縣¶
<pb:KR2g0006_SBCK_009-3a>¶
宗壽治平四年任仙源縣主簿紹聖元年以右宣¶
　德郎知仙源縣¶
&KR0002;蒙熈寧三年以襲封衍　聖公任仙源縣主簿¶
(見/丗次)¶
若&KR0155;　元豐元年任仙源縣主簿又五年以新太縣¶
　令監修　祖廟(贈朝/請)¶
&KR0002;古　元祐四年任仙源縣主簿(後更/名𫝊)¶
&KR0002;谷　大觀二年以文林郎任仙源縣丞¶
宗哲　大觀二年以從事郎任兗州觀察推官¶
宗一　政和三年任仙源縣丞¶
傅　政和五年以朝奉郎任京東路轉運司管句文¶
<pb:KR2g0006_SBCK_009-3b>¶
字¶
端節宣和元年以宣教郎任京東路轉運司句當¶
　公事(中大夫/嘉閣)¶
壎　宣和五年以通奉郎任仙源縣丞¶
端問宣和七年以迪功郎任仙源縣丞¶
松　建炎二年以宣校郎簽書泰寧軍節度判官𠫊¶
　公事¶
　金郷官¶
&KR0002;鑑　天㑹八年以迪功郎任仙源縣主簿¶
瑀　皇綂二年以登仕郎任曲阜縣主簿¶
瓌　皇綂五年以將仕郎任曲阜縣主簿¶
<pb:KR2g0006_SBCK_009-4a>¶
淵　天德二年以承直郎任兗州司法叅軍¶
㺵　天德二年以忠勇校尉任曲阜縣尉¶
揔大定二十一年授曲阜縣令(見/丗次)¶
元措　承安二年二月¶
勑襲封衍聖公兼曲阜縣令仍令丗襲(同上)¶
　　　　　廟中古跡¶
先聖廟在魯城西南隅去城二百餘歩東至舊曲阜¶
<pb:KR2g0006_SBCK_009-4b>¶
縣二里即先聖舊居之宅實魯哀公所立歷代¶
東封告成行幸儒廟皆駐蹕於此自漢唐以來雖¶
　巨宼擾攘不敢暴犯如赤眉過魯亦解甲燒香再¶
　拜而去¶
手植檜三株兩株在賛德殿前髙六丈餘圍一丈四¶
　尺其文左者左紐右者右紐一株在杏壇東南隅¶
　髙五丈餘圍一丈三尺其枝盤屈如龍形丗謂之¶
　再生檜晉永嘉三年枯死至隋義寧元年復生唐¶
　乾封二年又枯死至宋康定元年復生¶
手植檜賛　煒東皇養白日御元氣照道一動化機¶
　此檜植矯龍怪挺雄質二千年敵金石糺治亂如¶
<pb:KR2g0006_SBCK_009-5a>¶
<pb:KR2g0006_SBCK_009-6a>¶
革擾曲阜焚　孔庭檜聖道之廢興固不係於一¶
木之存亡新宫火三日哭重先祖之㞐也况¶
聖師之毛植乎衍　聖公收其煨燼之餘李侯刻¶
而像之知尊事矣&KR0002;夫茂其德封而植之是聖道¶
常在也豈特一木哉三年六月晦門弟子趙秉文¶
謹記¶
鄆國夫人并官氏殿昔爲　先聖宴居之堂按論衡¶
　及魯人相傳云　孔子將亡遺秘書曰後丗一男¶
　子自稱秦始皇上我堂踞我床顚倒我衣裳至沙¶
　丘而亡始皇至魯觀　孔子宅至沙丘而崩又按¶
　丗家　孔子卒諸儒講郷飲酒大射於　孔子家¶
<pb:KR2g0006_SBCK_009-6b>¶
其所居堂魯哀公十七年因立爲廟後丗即其廟¶
藏先聖衣冠琴瑟車書至漢二百餘年不絕昔¶
太史公甞適魯觀　先聖廟堂車服禮樂諸生習¶
禮於其家以至低回留之不能去漢景帝時魯共¶
　王好治宫室壞　先聖舊宅以廣其宫聞金石絲¶
　竹之聲乃不敢壞於其壁中得古文經書此其地¶
　也¶
杏壇在　先聖殿前即　先聖教授堂之遺址也昔¶
漢鍾離意爲魯相出私錢萬三千付户曹孔訢修¶
夫子車身入廟拭几席劒履男子張伯除堂下草¶
得玉璧七枚伯懐其一以六枚白意意令主簿安¶
<pb:KR2g0006_SBCK_009-7a>¶
置几前其堂下牀首有懸甕意召訢問荅云¶
夫子甕也背有丹書人莫敢發意曰　夫子所以¶
遺甕欲以垂示後人因發之得素書文曰後丗修¶
吾書董仲舒護吾車拭吾履發吾笥㑹稽鍾離意¶
璧有七張伯懷其一意即召問伯果服焉漢明帝¶
東廵幸　先聖宅亦甞御此命皇太子諸王說經¶
於堂上後丗甞以爲殿　宋天聖二年傳大父中¶
憲監修　祖廟増廣殿庭因移大殿於後講堂舊¶
基不欲毀折即以瓴甆爲壇環植以杏魯人因名¶
　曰杏壇¶
先聖舊廟有松栢檜歷周漢晉榮茂如雲至¶
<pb:KR2g0006_SBCK_009-7b>¶
　金大安三年季冬入東蒙移松一千株¶
　　　　　廟外古跡(魯之古跡至多今止以事系於/先聖者載之)¶
防山在廟東三十里周圍八里髙二里直山之北三¶
里餘乃　齊國公墓　先聖生二歳而　齊國公¶
卒葬於防山　先聖母逝殯於五父之衢鄒人輓¶
父之母告　先聖父墓子曰古者不祔葬焉爲不¶
忍先死者之復見也詩云死則同穴自周公以來¶
祔葬矣故衞人之祔也離之有以聞焉魯人之祔¶
也合之美夫吾從魯遂合葬於防曰吾聞之　墓¶
而不墳今某也東西南北之人不可以弗識也吾¶
見封之&KR0002;斧形者矣吾從斧者焉於是封之崇四¶
<pb:KR2g0006_SBCK_009-8a>¶
尺今墓前有齊國公廟廊廡祭亭凡二十餘閒¶
每歳時子孫祭饗焉¶
尼丘山在廟東南五十里周圍一十里即　齊國公¶
與　顔氏禱於此而生　先聖者也　先聖生而¶
首上圬頂如尼丘山頂之圬宋皇祐二年封山神¶
爲毓聖侯制曰元聖肇興誕自東魯雖天之生德¶
蓋云黙定而岳之降神實應精禱兗州泗水縣尼¶
丘山崇岡秀阜雲雨所出儲丕祐於商後孕全氣¶
於孔族挺毓睿哲爲万丗師當崇五等之封俾均¶
　四瀆之秩列於祀典以永神休攸司奉書徃申昭¶
告宜特封毓聖侯仍令夲州差官徃彼祭告破係¶
<pb:KR2g0006_SBCK_009-8b>¶
　省錢増葺祠廟及造廟牌安掛春秋差官致祭¶
真廟東封王欽&KR0002;言祭　文宣王尼丘山山上有¶
紫雲氣長八九丈詔遣入内殿頭楊懷玉祭謝今¶
　尼丘山五峰下有　齊國公　先聖并毓　聖侯¶
廟在焉¶
顔母山在廟東南五十五里周圍一十里髙三里乃¶
齊國公與　顔氏禱於尼丘山甞遊此而休息焉¶
　山去尼丘山五里魏地形志亦言魯縣有顔母祠¶
堂迄今在焉¶
魯城之西南隅即　先聖之舊宅也昔魯人泛海而¶
失津至於亶州遇　先聖七十子遊於海上特以¶
<pb:KR2g0006_SBCK_009-9a>¶
歸途使告魯公築城以備宼魯人歸且以告魯侯¶
侯以爲誕俄而群鵲數萬衘七培城侯始信乃城¶
曲阜訖而齊宼果至事載十六國春秋其說神異¶
雖　先聖之所不語然魯人尚能言之所謂疑傳¶
疑者於是亦綴而不遺¶
廟東南二里魯城有門曰髙門昔齊人選女子衣文¶
衣而舞康樂文馬三十駟遺魯君陳於髙門外季¶
桓子微服徃觀受其樂三日不聽政郊又不致膰¶
　俎於大夫　先聖遂適衞(史記云髙門詩云皐/門魯國圖云稷門)¶
魯宫城雉門之外曰兩觀春秋定公二年杜預注雉門公宫¶
　之南門兩觀闕也昔　先聖爲魯司宼攝行相事¶
<pb:KR2g0006_SBCK_009-9b>¶
　於是朝政七日而誅亂政大夫少正卯於兩觀之¶
　下者是也¶
五父衢在廟東南五里昔　先聖　母殯於五父之¶
衢者此其地也¶
先聖學堂在廟北五里泗水纒其北洙水由其南皇¶
覽云諸弟子房舎井瓮猶在周敬王三十六年¶
先聖自衞返魯於此刪詩序書定禮樂繫周易至¶
三十九年因魯人西狩𫉬麟而春秋絶筆因曽參¶
孝行而作孝經二經旣成　先聖齋戒於此堂下¶
面北斗而拜告備於天紫微於是降此堂又有赤¶
虹自上而下化爲黄玉有刻文　先聖跪而讀之¶
<pb:KR2g0006_SBCK_009-10a>¶
其辭曰孔提命作應法魯記所載　孔子講堂者¶
　即此堂也昔漢光武東巡過魯坐　孔子講堂頋¶
指子路室謂左右曰此吾太僕之室也今學已廢¶
遺址存焉¶
矍相圃在廟西南一百二十歩周圍二里髙一丈昔¶
先聖射於矍相之圃觀者如堵焉晉太康志曰矍¶
　相圃在魯城内縣西南近　孔子宅是也今圃中¶
猶存舊井皆石爲之¶
廟西南二百歩魯城有門曰歸德丗傳四方諸侯慕¶
　先聖之德而至者多入此門故魯人因以名之¶
廟東南魯城有門日端門　先聖將殁謂子貢曰端¶
<pb:KR2g0006_SBCK_009-10b>¶
門當有血書子貢件&KR0049;之果有血書云趍作法¶
孔聖殁周&KR0078;亡慧東出𥘿人滅胡亥術書旣散孔¶
　不滅子貢以告　先聖趍徃而觀之化爲赤烏飛¶
　去¶
廟南十里魯縣有二石闕曰闕里蓋里門也後漢董¶
憲禆將屯兵於魯侵害百娃光武及拜鮑永爲魯¶
　郡太守永到大破之惟别帥彭豐不肯下頃之¶
孔子闕里無故荆&KR0068;自除從講堂至里門永異之¶
謂魯令及府丞曰方今危急而闕里自開豈¶
　夫子欲令太守行禮助吾誅無道也乃命人衆修¶
郷射之禮請豐等共觀視欲因此擒之豐等亦欲¶
<pb:KR2g0006_SBCK_009-11a>¶
圖永乃持牛酒勞饗而潛挾兵器永覺手格殺豐¶
(圖經載闕里在孔子廟東/南二里有門/闕廢址𩀱立舊城因名曰闕里)¶
廟東三里有廢井圍五丈三尺深八十尺石爲之按¶
史記云季桓子穿井得缶中&KR0002;羊問　先聖云得¶
　狗　先聖曰以某所聞羊也木石之恠夔罔魎水¶
　之恠龍罔象土之恠羵羊也¶
陋巷在廟東北三百餘歩巷之北有井丗傳爲顔井¶
　顔子在陋巷人不堪其憂而顔子不改其樂¶
　先聖屢賢之此蓋顔子所居之地也熙寧閒甞構¶
亭井之北命曰顔樂亭士大夫聞之如司馬温公¶
　二&KR0171;輩二十餘人或以詩或以文或以歌頌皆揭¶
<pb:KR2g0006_SBCK_009-11b>¶
　以牌¶
　　　　　林中古跡¶
先聖没公西赤爲之識及掌其殯葬焉唅以踈米三¶
　貝襲衣一十有一稱加朝服一章甫之冠珮象環¶
　徑五寸而綨組綬桐棺四寸栢棺五寸及以告備¶
　於天所受黃玉葬于魯城北一里泗水上藏入地¶
　不及泉而封爲偃斧之形髙四尺泗水爲之&KR0077;流¶
旣葬有自燕來觀者舎於子夏氏子貢謂之曰吾¶
　亦人之葬聖人非聖人之葬人子奚觀焉昔¶
夫子言曰吾見封有&KR0002;夏屋者見&KR0002;斧矣&KR0002;從斧¶
者也馬鬛封之謂也今徒一日三斬板而封尚行¶
<pb:KR2g0006_SBCK_009-12a>¶
　夫子之志而巳何觀乎哉皇覽曰　孔子冢去城¶
　一里冢塋百𠭇南北廣十歩東西三十歩髙一丈¶
　二尺如鳥𡖉馬　今増周圍五十餘歩髙一丈五¶
　尺塋中不生荆&KR0068;刺人草樹以百數皆逺方徒弟¶
　各持郷土異種所植魯人丗丗無能名者惟楷木¶
　爲多其餘則皇覽所載柞枌雒離女貞五味毚檀¶
　之木也群弟子三年喪畢或去或留唯子貢廬於¶
　墓六年自後群弟子及魯人從冢而家者百有餘¶
　室因名其居曰孔里丗丗相傳歳時奉祠不絶真¶
　宗東封王欽&KR0002;言祭　文宣王詣墳致奠得芝五¶
　夲詔遣入内殿頭楊懷玉祭謝復得芝五夲¶
<pb:KR2g0006_SBCK_009-12b>¶
先聖墳北有虚墓五閒皆石爲之　先聖没戒門弟¶
　子爲虚墓後果遭秦始皇發冢有白兔出於中始¶
　皇逐之至曲阜西北十八里溝而没魯人因名其¶
溝曰白兔溝¶
祠壇昔　先聖没弟子於冢前以瓴甓爲壇方六尺¶
　至後漢永嘉元年魯相韓叔節始易之以石至唐¶
　以封禪石壇易之今四靣皆歷代題名歳久漫滅¶
　字不可讀¶
先聖墳東十歩曰二代伯魚墓又南少東十歩曰三¶
　代子思墓商人尚右故也真宗幸　孔林頋問二¶
冢子孫對以伯魚子思墓帝太息躊蹰而退¶
<pb:KR2g0006_SBCK_009-13a>¶
駐蹕亭在　先聖二代兩墳之閒真宗東封回駕幸¶
闕里頋問　先聖墳何在子孫引導鑾輿躬至¶
　孔聖林奠謁畢坐於亭上宣兩府及兩制賜茶亭¶
有古碑字多殘缺帝命詞臣拂蘚辨認盤桓久之¶
輦路真宗幸　聖林以林木擁道降輿乗馬至¶
　先聖墳釋奠再拜今自林前石橋直趍駐蹕亭¶
　有輦路皆甃以石¶
楷木廣誌云　夫子没弟子各持其郷土所宜木人¶
植一本於墓而去冢上特多楷木楷木出南海今¶
　林中楷木最茂閒有因風摧折者人或得之以爲¶
　手板¶
<pb:KR2g0006_SBCK_009-13b>¶
　　　　舊廟宅¶
至聖文宣王廟外三門榜即　宋仁宗御篆也三門¶
　之後曰書樓藏賜書之樓也樓後御路東西有二¶
亭其東宋朝修廟碑其西唐碑次儀門門内曰御¶
賛殿(乾興年傅大父監修/廟奏立此殿)次後曰杏壇杏壇之後即¶
　正殿殿榜乃仁宗御飛白也其後　鄆國夫人殿¶
殿東廡泗水侯殿西廡沂水侯殿祖殿廊西門外¶
齊國公殿其後　魯國太夫人殿殿後五賢堂¶
　祖殿廊東門外曰齋㕔即真宗東封回幸儒廟駐¶
蹕之殿奠謁待次之所也回鑾次兗州詔去其鶻¶
許夲家爲㕔族人遇仲祭致齋於此遂名曰齋㕔¶
<pb:KR2g0006_SBCK_009-14a>¶
㕔廊之東門外其南客館其北客位齋㕔之後齋¶
堂堂後宅㕔孔氏接見賔客之所由客位東一門¶
直北曰襲封視事廳㕔後恩慶堂堂乃中丞典郷¶
　郡日侍致政尚書公㑹孔氏内外親族之所徂徠¶
先生石介有碑以紀其事恩慶堂之西曰家廟堂¶
　之東北隅曰𩀱桂堂先公仲父舊讀書於此堂皇¶
祐元年同賜弟故以名之諸位皆列居於　祖殿¶
之後并恩慶堂之東西自　祖廟并諸位所居舊¶
皆勑修後以諸位屋宇日廣皆自營葺矣除諸¶
　位外　祖廟殿庭廊廡等共三百一十六閒¶
仙人脚明昌元年有異人履玄白舄瞻拜　先聖於¶
<pb:KR2g0006_SBCK_009-14b>¶
廟門外竚立石上甚有喜色旣去其石足跡存焉¶
有文曰仙人脚次年奉　勑修廟此亦¶
　金朝崇奉　先聖修廟之應也¶
泰和八年八月二十七日以　先聖降誕之辰前期¶
　一日率闔族敬詣　尼山廟祭奠日方午刻俄聆¶
　殿上當空有樂振作比金石絲竹之聲凡在一舎¶
　閒皆聞之而駭然蓋¶
朝廷崇奉¶
德感所致也¶
　金修廟制度¶
　正殿廊廡大中門大成門　鄆國夫人殿自皇綂¶
<pb:KR2g0006_SBCK_009-15a>¶
　大定以來建之其制猶質素至明昌初増後位城¶
殿殿廡皆以碧瓦爲縁外柱以石刻龍爲文其藻¶
　栱之飾塗以青碧每位皆有閤至於欄檻簾櫳並¶
　朱漆之　齊國公位僅與正位同又刱二代三代¶
　祖殿毓聖侯殿五賢堂奎文閣之屬煥然一新與夫¶
　㕔堂黌舎門廡凢四百餘楹方之前古於此爲備¶
貞祐二年正月二十四日兵災及本廟殿堂廊廡&KR0069;燼¶
　什五祖檜三株亦遭厄數適有四十九丗孫廟學正¶
　瑭洎族人避於其閒俄有五色雲覆其上中有群¶
鶴翔鳴良乆而去田夫野老無不見之¶
孔氏祖庭廣記卷第九¶
<pb:KR2g0006_SBCK_009-15b>¶
