# -*- mode: mandoku-view; -*-
#+TITLE: 孔氏祖庭廣記
#+DATE: 2015-09-11 23:44:23.905349
#+PROPERTY: ID KR2g0006
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB06n0599-006孔氏祖庭廣記-卷六.
<pb:KR2g0006_SBCK_006-1a>¶
孔氏祖庭廣記卷第六¶
　　　　　族孫¶
滕字子襄鮒之弟也長九尺六寸漢髙祖十二年征¶
　黥布還過魯封爲奉嗣君亦甞爲孝惠帝博士終¶
於長沙王太傅¶
襄鮒第子也爲孝惠帝博士至長沙太傅生忠忠生¶
　武及安國延年¶
成鮒子彦之子歷位九卿武帝時遷御史大夫辭曰¶
　臣丗以經學爲本傳丗承家法今俗儒繁說逺夲¶
　&KR0258;以妖妄難可以訓房第侍中安國受詔纉集古¶
義臣乞爲太常典臣家業與安國編摩古訓使永¶
<pb:KR2g0006_SBCK_006-1b>¶
垂來嗣帝重違其意遂拜大常其禮物如三公焉¶
在位數年著書十篇爲賦二十四篇而卒又作書¶
與弟及戒子皆有義焉¶
安國十一丗孫也治尚書爲武帝愽士魯共王壞¶
孔子舊宅壁中得古文虞夏商周之書及傳論語¶
孝經悉還孔氏故安國承制作書傳又作古文孝¶
經傳亦作論語訓解至臨淮太守安國坐卬卬生驩¶
&KR0123;成帝詔丗爲殷紹嘉公子何齊哀帝(以/殷)紹嘉公爲宋公¶
光字子夏十四丗孫霸之少子年未二十舉爲議郎¶
舉方正爲諌大夫成帝初即位舉爲博士奉使稱¶
　旨上信任之轉僕射尚書令綏和中拜丞相受博¶
<pb:KR2g0006_SBCK_006-2a>¶
山侯印綬哀帝即位益封光千户平帝立徙光爲¶
帝太傅明年徙爲太師歸老于第光年七十元始¶
五年薨太后使九卿䇿贈以太師博山侯印綬謚¶
曰簡烈侯子放嗣愽山侯¶
子建僖之曽祖父也少遊長安與崔&KR0144;友善及&KR0144;仕¶
　王莽爲建新大尹甞勸子建仕對曰吾有布衣之¶
　心子有衮冕之志各從所好請以此辭歸終於家¶
安光武建武十三年以殷紹嘉公爲宋公¶
僖字仲和章帝初拜蘭臺令史元和二年春帝祠¶
孔子及七十二弟子作六代之樂大㑹孔氏男子¶
　二十以上者六十三人命儒者講論僖因自陳謝¶
<pb:KR2g0006_SBCK_006-2b>¶
帝曰今日之㑹寜於卿宗有光榮乎對曰臣聞明¶
王聖主莫不尊師貴道今陛下親屈萬乗辱臨敝¶
里此乃崇禮先師増輝聖德至於光榮非所敢承¶
帝大&KR0015;曰非　聖者子孫焉有斯言乎遂拜僖郎¶
中詔從還京師使校書東觀後拜臨晉令三年卒¶
　二子長彦季彦好章句學(詳見/漢傳)¶
季彦守其家業門徒數百時人爲之語曰魯孔子好¶
讀經兄弟絃誦略不停學士必欲就聲名不師孔¶
氏焉能成延光二年河西大&KR0040;雹大者如斗安帝¶
　召季彦見於德陽殿問其故對曰此皆隂乗陽之¶
徵也今貴臣擅權母后黨熾陛下宜修聖德慮此¶
<pb:KR2g0006_SBCK_006-3a>¶
　二者帝黙然左右皆惡之季彦聞之曰吾豈容媚¶
&KR0020;臣而欺人君乎年四十九終於家¶
扶字仲淵後漢順帝陽嘉二年六月由太常爲司空¶
昱字元丗七丗祖霸成帝時歷九卿封襃成侯自霸¶
　至昱爵位相係其卿相牧守五十三人列侯七人¶
　昱少習家學大將軍梁兾辟不應太尉舉方正對¶
䇿不合乃辭病去後遭黨事禁錮靈帝即位公車¶
徵拜議郎&KR0024;洛陽令以師喪弃官卒于家¶
震字元上十九丗孫爲博陵太守終尚書侍中¶
宙字季將十九丗孫仕至太山都尉(有碑/文)¶
謙字德讓一十丗孫郡諸曹吏¶
<pb:KR2g0006_SBCK_006-3b>¶
融字文舉二十丗孫宙之子也河南守賀進辟融舉¶
髙第爲侍御史甞爲北海相立學校表顯儒術薦¶
舉賢良雖一介之善莫不加禮焉獻帝時論者多¶
欲復&KR0079;刑融乃建議朝廷善之卒不改焉歳餘復¶
拜太中大夫卒年五十六魏文帝深好融文辭每¶
嘆曰楊班之儔募天下有上融文章者輒賞以金¶
帛所著詩頌碑議論六言䇿文表檄敎令書記凡¶
　二十五篇(備見/漢傳)¶
衍字舒元二十二丗孫也少好學年十二能通詩書¶
　弱冠公府辟本州舉異行直言皆不就避地江東¶
晉元帝引爲安東叅軍專掌記室書殷積而衍每¶
<pb:KR2g0006_SBCK_006-4a>¶
　以稱職見知中興初與&KR0067;亮俱&KR0024;中書郎明帝之¶
在東宫領太子中庶子於時庶事草創衍經學深¶
博又練識舊典朝儀軌制多取焉於時元明二帝¶
並親愛之以太興三年卒于官年五十三凡所撰¶
述百餘萬言子啓廬陵太守(備見/晉傳)¶
惠雲宋文帝元嘉二十八年以爲奉　聖侯¶
邁宋孝武帝大明二年以爲奉　聖侯邁卒子拲(詡俱/反)¶
嗣¶
靈珍二十八代孫後魏文帝太和十九年改封爲崇¶
聖侯¶
長北齊顯祖文宣皇帝天保元年六月辛巳詔改封¶
<pb:KR2g0006_SBCK_006-4b>¶
崇　聖侯爲恭　聖侯邑一百户以奉祀¶
英哲陳廢帝光大元年十二月庚寅以兼從事中郎¶
爲奉　聖侯奉祀¶
巢父字弱翁三十七丗孫廣德中爲左衞兵曹叅軍¶
　累拜湖南觀察使未行㑹普王爲荆襄副元帥署¶
　行軍司馬俄而德宗狩奉天行在權給事中爲河¶
中陜華招討使累上破賊方略帝嘉納未幾兼御¶
　史大夫爲魏溥宣慰使卒贈尚書左僕射謚曰忠¶
詔具禮收葬賜其家粟帛存䘏之從子戣戡戢(備見/唐傳)¶
惟昉三十八代孫唐憲宗元和四年二月以爲兗州¶
叅軍¶
<pb:KR2g0006_SBCK_006-5a>¶
戣字君嚴擢進士第鄭滑盧群辟爲判官入爲侍御¶
史累擢諌議大夫條上四事憲宗異其言俄兼太¶
　子侍讀改給事中再遷尚書左丞論罷蚶萊即拜¶
嶺南節度使穆宗立以吏部侍郎召改散&KR0016;常侍¶
　還爲左丞以老自乞後以禮部尚書致仕卒年七¶
十二贈兵部尚書謚曰貞子遵孺温&KR0073;(温&KR0073;天平/軍節廣使)遵孺¶
　子緯(備見/唐傳)¶
戡字君勝進士及第&KR0024;修武尉以疾歸洛陽未幾李¶
吉甫鎮楊州表置幕府後詔以衛尉丞分司東都¶
自貞元後帥鎮劾奏僚佐不驗輒斥至是給事中¶
　吕元膺執不可憲宗遣使諭曰朕非不知戡行用¶
<pb:KR2g0006_SBCK_006-5b>¶
　之矣未幾卒年五十七追贈司勲貟外郎子温質¶
爲太子少保(備見/唐傳)¶
戢字方舉擢明經書判髙等爲校書郎陽翟尉累遷¶
湖南觀察使召授右散&KR0016;常侍京兆令歳旱文宗¶
　憂甚戢躬祠曲江池一夕大澍帝悅詔兼御史大¶
　夫卒贈工部尚書子温業温諒俱進士第(備見/唐傳)¶
温業字遜志擢進士第大中時爲吏部侍郎求外遷¶
宰相白敏中顧同列曰吾等可少警孔吏部不樂¶
　居朝矣後爲太子賔客¶
榮三十八代孫唐武宗㑹昌二年爲(&KR0038;/子)&KR0101;丞襲　文¶
　宜公¶
<pb:KR2g0006_SBCK_006-6a>¶
緯字化文擢進士第累遷尚書左僕射賜號持危啓¶
　運保乂功臣鐡劵恕十死兼京畿營田使昭宗進¶
　司空以太學焚殘乃兼國子祭酒完治之加司徒¶
　封魯國公又進兼太保後擢吏部尚書以司空門¶
　下侍郎輔政疾乞歸田里帝動容詔使者送緯至¶
　堂視事㑹天子出次石門從至莎城以病還都家¶
　人召醫視緯曰天下方亂何乆求生不肯服藥卒¶
贈太尉子崇弼亦登進士等仕至散&KR0016;常侍(備見/唐傳)¶
憲仁玉次子　宋建隆初任尚書工部貟外郎河東¶
轉運使終於開封浚儀知縣¶
丗基太平興國二年賜同夲科出身¶
<pb:KR2g0006_SBCK_006-6b>¶
冕兗州叅軍大中祥符元年詔爲安州應城縣主簿¶
謂大中祥符元年十一月一日詔進士謂同三傳出¶
身¶
延祐大中祥符元年十一月一日詔習學究延祐同¶
　學究出身¶
延魯大中祥符元年十一月一日詔習學究延魯同¶
　學究出身¶
延齡大中祥符元年十一月一日詔習學究延齡同¶
　學究出身¶
延渥隰州清化縣令¶
延之擢進士第殿中丞¶
<pb:KR2g0006_SBCK_006-7a>¶
勗字自牧仁玉次子舉進士第博學有長者之譽大¶
中祥符二年正月以殿中丞知兗州曲阜縣兼撿¶
校　先聖廟賜緋魚袋辭日賜絹及衣月給如通¶
判例東封謁廟求孔氏子孫令主㸔廟宇朂時通¶
判廣州經度制置使寳元二年九月二十六日以¶
秘書&KR0101;分司南京管勾兗州仙源縣　文宣王廟¶
事爲尚書工部侍郎致仕歷官五十年仁愛于其¶
　民孝友于其家卒年八十九累贈吏部尚書五子¶
長道輔(贈太尉/次延濟)延範皆不仕無子次良輔太子中¶
舎次彦輔國子愽士良輔二子長宗壽曹州節度¶
推官次宗質不仕彦輔一子宗彀不仕¶
<pb:KR2g0006_SBCK_006-7b>¶
道輔字原魯勗之長子祥符五年登進士第甞爲龍¶
圖閣直學士復召爲中丞道輔直道獨立朝廷尊¶
　嚴甞知諌院上書請章獻明肅太后歸政天子而¶
　廷奏樞宻使曹利用上御藥羅崇勲罪狀後帝廢¶
　后乃極諌黜知兗州及再入爲中丞勘宦者馮元¶
　士事盡法不徇景祐&KR0004;以龍圖閣直學士給事中¶
　知郷縣後知鄆州中路得疾卒年五十四葬　祖¶
　墓西南後詔追郭皇后位號而近臣有爲帝言道¶
　輔明肅太后時事者帝亦記其生平所爲贈尚書¶
　工部侍郎累贈太尉開府儀同三司二子長舜亮¶
　爲中散大夫次宗翰爲朝散大夫知兗州奉　祖¶
<pb:KR2g0006_SBCK_006-8a>¶
　祀道輔不好&KR0017;神禨祥事&KR0004;在寜州道士治真武¶
像有蛇穿其前數出以近人衆傳以爲神以聞於¶
朝刺史率其屬徃拜之蛇果出道輔舉笏擊殺之¶
自州將以下皆大驚曰神蛇尚殺之不可犯也後¶
徂來山石介作擊蛇笏銘云(文見碑文/卷末)¶
金入化¶
端肅字肅之四十八代孫篤志好學不樂進仕翰林¶
侍講党懷英舉端肅閑居郷里年德俱髙雖不習¶
科舉其讀書養道該通古學堪任國子小學敎授¶
明昌四年三月十二日¶
　召赴　闕特賜進士及第&KR0024;將仕&KR0048;以年老乞歸¶
<pb:KR2g0006_SBCK_006-8b>¶
瑭字德純四十九代孫博學才&KR0278;尤工翰墨常爲廟¶
學正貞祐二年以四舉終&KR0163;賜同進士第萊州招¶
逺縣主簿¶
擢字用之五十代孫通貫經術性質純古登大定二¶
　十二年進士第待闕萊州掖縣令¶
　章宗皇帝以　聖人後特授太學助敎俄丁内難¶
　服除&KR0024;省&KR0122;秩滿授右三部司正終於刑部主事¶
　　　　　丗系别録¶
樹九代生子聚¶
聚字子彦十代封蓼侯¶
臧十一代文帝時爲太常嗣蓼夷侯¶
<pb:KR2g0006_SBCK_006-9a>¶
琳十二代嗣蓼侯位至諸史¶
茂十三代&KR0028;内侯¶
黃十三代¶
　䂊州從事方之曽祖¶
宣十四代漢宣帝元康四年封長安公¶
捷十四代列校尉¶
喜十四代列校尉諸曹¶
永十五代漢末大司馬封字侯¶
壽十五代王莾時封合意侯¶
立十五代¶
竒字子異十六代¶
<pb:KR2g0006_SBCK_006-9b>¶
　字侯永之子也¶
元十六代爲校書&KR0048;¶
尚十六代爲距太守¶
嘉十七代城門校尉¶
方字廣平十七代豫州從事¶
疇字元矩十七代爲陳相¶
澍字君德十八代魯從事¶
仁十八代以文學爲議&KR0048;遷博士南海太守¶
旭字延壽十九代中爲相史¶
訢字定伯十九代魯户曹¶
誧字仲㫑十九代爲魯相史¶
<pb:KR2g0006_SBCK_006-10a>¶
<pb:KR2g0006_SBCK_006-11a>¶
演字舒光二十二代中書&KR0048;¶
揚二十二代下傅亭侯¶
啓二十三代廣陵太守¶
惔二十四代宋祠部&KR0048;中¶
黙之二十六代廣州刺史¶
景進二十八代魏功曹&KR0122;¶
白烏二十九代魏興和三年鄒丞¶
靈&KR0027;二十九代後魏國子愽士¶
碩三十代治書侍御史¶
安三十一代北齊青州法曹叅軍¶
穎達字仲逹三十二代國子祭酒曲阜憲公(本傳不該族属世系/有之故載於此)¶
<pb:KR2g0006_SBCK_006-11b>¶
志玄三十三代國子司業¶
志幻三十三代禮部&KR0048;中¶
志亮三十三代中書舎人¶
惠玄三十四代國子司業洪州都督¶
琮三十四代洪州都督¶
立言三十五代禮部&KR0048;中¶
慎言三十五代黄州刺史¶
務本三十五代滄州崇光縣令¶
如珪三十六代海州司户叅軍贈工部&KR0048;中¶
岑父三十七代著作佐&KR0048;贈尚書左僕射¶
惟時三十八代兗州都督叅軍¶
<pb:KR2g0006_SBCK_006-12a>¶
<pb:KR2g0006_SBCK_006-13a>¶
照四十代晉成帝咸通十一年登第¶
昌序字昭舉散&KR0016;常侍¶
昌明字昭儀四十代唐光化二年登第¶
晃四十四代叅軍¶
宗簡四十六代太子中舎¶
宗翰四十六代中散大夫鴻臚卿¶
舜亮字君亮四十六代登第中散大夫贈特進¶
旼四十六代仁宗慶曆七年八月丁未賜汝州龍興縣處¶
士粟帛隱居縣之龍山強陽城性孤㓗喜讀書里田¶
數百&KR0383;遇歳飢分所餘周不足者未甞計有無聞人¶
之善&KR0002;出於已動止必依禮法人皆愛慕之見旼于¶
<pb:KR2g0006_SBCK_006-13b>¶
路輒歛袵以避葬其父廬墓三年卧破棺中日食¶
米一溢壁間生紫芝數十夲州以行義聞故有是¶
　賜又給復其家盗甞入旼家發其廪粟旼避之縱¶
　其所取甞逢羸弱者爲盗掠奪其貲旼追盗與語¶
責之以義解金&KR0140;之使歸所掠居山未甞逢毒蛇¶
　虎豹或謂之曰子母夜行此亦可畏旼曰無心則無¶
　所畏¶
&KR0002;虚字公實四十七代登進士第奉議&KR0048;襲封奉聖¶
　公(事計崇/奉&KR0258;録)¶
&KR0002;拙字公智四十七代進士出身金州司理¶
&KR0002;罙四十七代迪功&KR0048;濟隂簿¶
<pb:KR2g0006_SBCK_006-14a>¶
恢字宏之四十七代奉直大夫¶
惇字厚之四十七代朝散大夫¶
忱字誠之四十七代儒林&KR0048;¶
恂四十七代奉議&KR0048;¶
端朝四十七代太學愽士¶
傳四十七代朝散大夫知邠州軍州事¶
&KR0002;&KR0004;字公慎四十七代登第¶
琰字粹老四十九代中順大夫忻州同知金&KR0004;從事¶
　太師梁王麾下以功&KR0024;官王以　聖人後特授文資¶
瓌四十九代承事&KR0048;行開封府祥符簿¶
瑀字湯光四十九代承直&KR0048;¶
<pb:KR2g0006_SBCK_006-14b>¶
摭字伯順五十代　廟學録¶
摰字莘夫五十代　廟學正¶
元順字存之五十一代　廟學録¶
孔氏祖庭廣記卷第六¶
