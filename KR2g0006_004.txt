# -*- mode: mandoku-view; -*-
#+TITLE: 孔氏祖庭廣記
#+DATE: 2015-09-11 23:44:23.824184
#+PROPERTY: ID KR2g0006
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB06n0599-004孔氏祖庭廣記-卷四.
<pb:KR2g0006_SBCK_004-1a>¶
孔氏祖庭廣記卷第四¶
　　　　　林廟親祠¶
前漢髙祖十二年十二月自淮南還過魯以太牢祠¶
　孔子諸侯卿相至則先謁然後從政¶
後漢明帝永平十五年三月幸　孔子宅祠　孔子¶
　及七十二弟子作六代樂帝親御講堂命皇太子¶
諸王說經¶
孝章皇帝元和二年二月東廵守幸魯以太牢祠孔¶
子¶
安帝延光三年三月戊戌祀　孔子及七十二弟子¶
於闕里¶
<pb:KR2g0006_SBCK_004-1b>¶
魏髙祖孝文皇帝太和十九年夏四月庚申幸魯城¶
親祀　孔子廟命兗州爲　孔子起園栢修飾墳¶
壠更建碑銘襃&KR0045;　聖德¶
唐髙宗乾封元年封禪還京途經曲阜親幸祠廟追¶
村　先聖爲太師其廟宇制度卑陋宜加修造仍¶
令三品一人以太牢致祭¶
後周髙祖廣順二年親征慕容超至兗州城將破夜¶
半夢一人狀甚魁異&KR0013;王者服謂髙祖曰陛下明¶
　日當得城及覺天猶未曉髙祖私自喜曰夢兆如¶
此可不務乎因躬督將士戮力攻城至午而城果¶
　䧟車駕旣入有司請從王方鳴鞘而進因取別巷¶
<pb:KR2g0006_SBCK_004-2a>¶
轉數曲偶過　夫子廟帝意豁然謂近侍曰寡人¶
所夢殆　夫子乎不然何取路於此因駐蹕&KR0155;堂¶
瞻禮　聖像一如夢中所見髙祖大喜因叩頭再¶
拜近臣或謂天子不當拜異丗陪臣髙祖曰　夫¶
　子聖人也百王取則而又以夢告寡人得非　夫¶
　子幽賛所及&KR0088;安得不拜因幸闕里復再拜及留¶
所奠酒器銀爐等於廟及幸孔林又拜之及勑兗¶
州修葺祠廟林禁樵採¶
宋真宗大中祥符元年十月二十七日勑告報皇¶
帝封禪畢駕至兗州曲阜縣謁　先聖廟其文宣¶
公伯叔兄弟子姪並許陪位取十一月一日幸曲¶
<pb:KR2g0006_SBCK_004-2b>¶
　阜縣俻禮躬謁是日廟内外設黃麾仗帝服鞾&KR0129;¶
　行酌獻之禮宰臣親王而下文武百官各立班於¶
　殿庭孔氏家族並陪位初有司定儀當肅揖帝特¶
　再拜以伸崇奉之意百官皆拜又幸叔梁大夫堂¶
　命刑部尚書温仲舒等分奠七十二子先儒帝歛¶
　祍北面式瞻粹容仍頋廟制度嘉嘆乆之立殿之¶
　西次召孔氏子孫撫諭周至復幸孔林以樹木擁¶
　道降輿乗馬至　文宣王墓奠拜詔加謚曰玄¶
　聖文宣王祝文進署仍修葺祠宇給近便十户¶
　奉塋廟又詔以御香一合并爐及親奠祭器留於¶
　廟中翌日又遣吏部尚書張齊賢等以太牢致祭¶
<pb:KR2g0006_SBCK_004-3a>¶
　賜其家錢三十萬帛三百匹孔氏子孫賜官各有¶
　差以四十六丗孫同學究岀身及許造酒以奉祭¶
　祀　大中祥符二年八月詔車駕幸曲阜縣謁¶
　文宣王廟日扈從臣僚竝於廟内立石刻名¶
　　　　　學廟親祠(皇太子附)¶
東晉元帝太興二年皇太子講論語通釋奠於　先¶
聖¶
成帝咸康元年二月甲子親釋奠¶
穆帝&KR0155;平元年帝講孝經通釋奠如故事權以中堂¶
<pb:KR2g0006_SBCK_004-3b>¶
爲太學¶
孝武帝寧康三年十二月癸巳帝釋奠於中堂以顔¶
　子配¶
前&KR0087;符堅行禮於辟雍祀　先師孔子其太子及公¶
侯卿大夫之元子皆束脩釋奠焉¶
宋丗祖孝武皇帝孝建元年冬十月戊寅詔開建¶
　仲尼廟同諸侯之禮詳擇爽塏厚給祭秩¶
後魏太祖天興四年二月命樂師入學習儛釋奠於¶
先聖先師¶
丗祖大武皇帝始光三年二月起太學于城東祀¶
　先聖以顔子配又太平真君十一年車駕南伐至¶
<pb:KR2g0006_SBCK_004-4a>¶
　鄒山以太牢祀　先聖¶
孝明帝正光二年二月幸國子學講孝經三月幸國¶
　子學祠　孔子以顔子配¶
後周宣帝大象二年二月丁巳帝幸露門學行釋奠¶
　之禮¶
二年三月丁亥詔曰(見詔文/門&KR0011;)可追封　孔子爲鄒國¶
公别於京師置廟以時&KR0021;享¶
陳宣帝太建三年秋八月辛&KR1067;皇太子親釋奠於太¶
學祭酒以下賚帛各有差¶
陳後主至德三年十一月辛丑釋奠於　先師禮畢¶
　設金石之樂㑹宴王公卿士¶
<pb:KR2g0006_SBCK_004-4b>¶
唐髙祖武德三年六月一日詔令有司於國子學立¶
孔子廟一所四時致祭¶
七年二月十七日幸國子學親臨釋奠¶
太宗貞&KR0026;十四年二月十日釋奠於國子學詔祭酒¶
孔頴逹講孝經畢上釋奠頌有詔襃羙¶
二十年二月詔皇太子於國學釋奠於　先聖先師¶
皇太子爲初獻國子祭酒張復胤爲亞獻光州刺¶
史攝司業趙弘智爲終獻旣而就講弘智談孝經¶
忠臣孝子之義右庶子許敬宗上四言詩以美其¶
事¶
玄宗開元二十八年二月五日勑　文宣王廟春秋¶
<pb:KR2g0006_SBCK_004-5a>¶
釋奠宜令三公行禮著之常式二十日國子祭酒¶
劉瑗奏准故事釋奠之日羣官道俗皆合赴&KR0101;觀¶
禮請依故事著之常式制可¶
髙宗緫章元年二月二十九日皇太子弘釋奠於太¶
學¶
永隆二年二月丙午皇太子親行釋奠禮¶
開曜元年二月十九日皇太子釋奠於國學¶
中宗景隆二年七月皇太子親釋奠於國學¶
睿宗太極元年二月二十八日皇太子親釋奠開講¶
筵¶
宋太宗端拱元年八月庚辰車駕幸國子學謁¶
<pb:KR2g0006_SBCK_004-5b>¶
文宣王禮畢&KR0155;輦將出西門顧坐講左右博士李¶
&KR0116;方聚徒講書上即召&KR0116;令對御講曰陛下六飛¶
在御臣何敢輒陞髙坐上因降輦命有司張帝幕¶
設别坐詔&KR0116;講周易之泰卦從臣皆列坐&KR0116;乃述¶
　天地感通君臣相應之旨上甚悅賜帛百疋¶
淳化元年十一月幸國子&KR0101;奠謁　先聖¶
真宗咸平二年七月幸國學奠謁　宣聖¶
大中祥符七年五月王旦言請用先天節禮畢詣¶
　至聖文宣王廟行禮望下禮官叅酌儀制¶
仁宗慶曆四年五月幸國子學謁　先聖特再拜¶
天聖二年八月已卯幸國子&KR0101;謁　至聖文宣王其¶
<pb:KR2g0006_SBCK_004-6a>¶
後再幸有司言舊儀肅揖而特再拜¶
哲宗元祐元年幸國子&KR0101;謁至聖文宣王行釋奠禮¶
　一獻再拜¶
宣和四年三月二日車駕幸太學奠謁¶
金¶
熈宗皇綂元年二月戊午日¶
帝謁文宣王廟奠祭北靣再拜謂儒臣曰爲善¶
　不可不勉　孔子雖無位以其道可尊使萬丗髙¶
　仰如此¶
章宗明昌四年八月丙午　諭旨宣徽院曰明¶
　日親釋奠有司擬肅揖朕以　宣聖萬丗帝王之¶
<pb:KR2g0006_SBCK_004-6b>¶
師恐汝等未諭可備拜䄄朕將拜焉¶
　丁未　上詣　文宣王廟行釋奠之禮北靣再拜¶
親王百僚及六學生貟陪拜詔從祀官分奠七十¶
　二弟子¶
　初議定¶
　上親奠謁不宜用牲牢旣而禮官云籩豆脯醢之¶
數旣係中祀若止用二籩二豆似太踈簡禮體未¶
稱擬全用十籩十豆於是備數¶
孔氏祖庭廣記卷第四¶
